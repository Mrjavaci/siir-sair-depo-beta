{
    "Adi": "A\u015f\u0131k Kerem",
    "dogumTarihi": "16. yy\n",
    "sairHayati": "\n\n\n\u00dcnl\u00fc halk \u00f6yk\u00fcs\u00fc 'Kerem \u0130le Asl\u0131'n\u0131n kahramanlar\u0131ndan olan, A\u015f\u0131k Kerem, ger\u00e7ekten halk ozanlar\u0131n\u0131n, saz ozanlar\u0131n\u0131n geleneksel yap\u0131s\u0131na uygun, \u00e7ok duyarl\u0131, yal\u0131n dille a\u015fk deyi\u015fleri s\u00f6ylemi\u015f bir ozan. Ya\u015fam\u0131yla ilgili a\u00e7\u0131k se\u00e7ik bilgilerden yoksunuz. Bir\u00e7ok halk, saz ozan\u0131nda oldu\u011fu gibi. Birtak\u0131m s\u00f6ylentilere, olaylara, eldeki bilgilere dayan\u0131larak kimi sonu\u00e7lara var\u0131labiliyor olsa olsa.<br\/><br\/>Bu konuda t\u00fcrl\u00fc s\u00f6ylentiler, varsay\u0131mlar var. Bunlar\u0131n Anadolu i\u00e7inde en yayg\u0131n\u0131n\u0131, kimi ara\u015ft\u0131rmac\u0131lar A\u015f\u0131k Kerem'in ya\u015fam\u0131 i\u00e7in ge\u00e7erli say\u0131yorlar. \u00d6yk\u00fcy\u00fc, s\u00f6ylentiyi k\u0131saca \u00f6zetleyelim:<br\/><br\/>A\u015f\u0131k Kerem, Isfahan \u015eah\u0131'n\u0131n o\u011flu Ahmet Mirza'n\u0131n takma ad\u0131d\u0131r. A\u015f\u0131k Kerem (Ahmet Mirza) , \u015eah'a hazinedarl\u0131k yapan bir Ermeni ke\u015fi\u015finin k\u0131z\u0131 olan Asl\u0131'ya vurulur, tutulur. Ke\u015fi\u015f, dinsel ayr\u0131l\u0131k bak\u0131m\u0131ndan A\u015f\u0131k Kerem ile Asl\u0131'n\u0131n evlenmelerine kar\u015f\u0131 \u00e7\u0131kar; ailesiyle birlikte gizlice ka\u00e7ar. \u0130\u015fte bu olaydan sonra da A\u015f\u0131k Kerem, al\u0131r saz\u0131 eline yollara d\u00fc\u015fer. A\u015f\u0131k Kerem'in, arkada\u015f\u0131 Sofu'yla birlikte dola\u015ft\u0131\u011f\u0131 s\u00f6ylenir. Sonunda Kerem ile Asl\u0131, Halep'te kar\u015f\u0131la\u015f\u0131rlar. Halep Pa\u015fas\u0131'n\u0131n zorlamas\u0131yla Asl\u0131 Kerem'e verilir. Ne var ki, Ke\u015fi\u015f, b\u00fct\u00fcn zorlamalara kar\u015f\u0131n dinsel ayr\u0131l\u0131\u011f\u0131n b\u00f6yle bir birle\u015fmeye kesinlikle engel olmas\u0131 gerekti\u011fi inanc\u0131nda oldu\u011fu i\u00e7in Asl\u0131'ya sihirli bir giysi giydirir. D\u00fc\u011fmeleri a\u00e7\u0131ld\u0131\u011f\u0131nda kendili\u011finden iliklenen bir giysi. Gerdek gecesi Kerem, murad\u0131na bu y\u00fczden eri\u015femez. Y\u00fcre\u011findeki \u00f6zlemle, a\u015fk ate\u015finden yanar, k\u00fcl olur. Kerem'den \u00e7\u0131kan alevlerle sa\u00e7\u0131 tutu\u015fan Asl\u0131 da Kerem'in ard\u0131ndan \u00f6l\u00fcr.<br\/><br\/>Bu \u00f6yk\u00fcn\u00fcn, 16. y\u00fczy\u0131lda ge\u00e7ti\u011fi varsay\u0131m\u0131ndan yola \u00e7\u0131k\u0131larak A\u015f\u0131k Kerem'in bu y\u00fczy\u0131lda ya\u015fad\u0131\u011f\u0131 kabul edilmektedir. Bu \u00f6yk\u00fc, Anadolu, Azerbaycan, Ermenistan b\u00f6lgelerinde y\u00fczy\u0131llarca s\u00fcr\u00fcp gitmi\u015f; elbette, her y\u00f6rede, b\u00f6lgede, s\u00f6yleyenin dilinde, saz\u0131nda yeni eklemeler ya da \u00e7\u0131karmalara u\u011fram\u0131\u015f olabilir. Nedir ki, yayg\u0131n, etkin, ya\u015farl\u0131l\u0131\u011f\u0131n\u0131 yitirmemi\u015f bir \u00f6yk\u00fcd\u00fcr bu.<br\/><br\/>A\u015f\u0131k Kerem de, bu co\u015fkulu a\u015fk\u0131n, tutkunun ustal\u0131kl\u0131 bir halk ozan\u0131d\u0131r. \u00d6zellikle Anadolu halk\u0131n\u0131n \u00f6zlemlerini, duyarl\u0131l\u0131\u011f\u0131n\u0131, isterlerini i\u00e7eren bu \u015fiirlerin bir b\u00f6l\u00fcm\u00fcn\u00fcn, do\u011frudan A\u015f\u0131k Kerem'in dilinden saz\u0131ndan \u00e7\u0131kmam\u0131\u015f olmas\u0131 da d\u00fc\u015f\u00fcn\u00fclebilir ama, bu ac\u0131l\u0131, tutkulu a\u015fk \u015fiirlerinin ger\u00e7ek temsilcisi olma hakk\u0131, san\u0131r\u0131z, A\u015f\u0131k Kerem'dedir. <br \/>\n<br \/>\n\n \n"
}