{
    "Adi": "Andrey Voznesenski",
    "dogumTarihi": "12 May\u0131s 1933 - 1 Haziran 2010\n",
    "sairHayati": "\n\n \n\nAndrey Andreyevi\u00e7 Voznesenski,12 May\u0131s 1933'te Moskova'da do\u011fdu. Stalin d\u00f6neminden sonraki edebiyat\u00e7\u0131lar ku\u015fa\u011f\u0131n\u0131n en se\u00e7kin \u00fcyeleri aras\u0131nda yer al\u0131r. \u00c7ocuklu\u011fu Vladimir kentinde ge\u00e7ti. 1941'de, babas\u0131n\u0131n ku\u015fatma alt\u0131ndaki Leningrad'da fabrikalar\u0131n s\u00f6k\u00fclmesinde g\u00f6rev yapt\u0131\u011f\u0131 s\u0131rada, annesi ve k\u0131z karde\u015fiyle birlikte Ural Da\u011flar\u0131ndaki Kurgan'a gitti. Sava\u015f\u0131n, Voznesenski'nin ruhsal olgunla\u015fmas\u0131 \u00fczerindeki etkisi daha sonraki \u015fiirlerinde canl\u0131 bir bi\u00e7imde dile gelecekti. Sava\u015ftan sonra ailesiyle birlikte Moskova'ya d\u00f6nerek \u00f6nce G\u00fczel Sanatlar, ard\u0131ndan Mimarl\u0131k \u00f6\u011frenimi g\u00f6rd\u00fc; bo\u015f zamanlar\u0131nda \u015fiir yazmaya ba\u015flad\u0131. Baz\u0131 \u015fiirlerini \u00fcnl\u00fc Sovyet yazar\u0131 Boris Pasternak'a g\u00f6nderdikten sonra, onun \u00f6vg\u00fclerinden ald\u0131\u011f\u0131 cesaretle b\u00fct\u00fcn\u00fcyle \u015fiire y\u00f6neldi. Rus dilini, Stalin d\u00f6neminde edindi\u011fi b\u00fcrokratik kat\u0131l\u0131ktan kurtarmaya \u00e7al\u0131\u015fan Pasternak, \u00fc\u00e7 y\u0131l boyunca gen\u00e7 Voznesenski i\u00e7in hem bir \u00f6rnek hem de \u00f6\u011fretmen oldu.<br\/><br\/>Voznesenski'nin 1958'de yay\u0131mlanan ilk \u015fiirleri, de\u011fi\u015fken \u00f6l\u00e7\u00fc ve vezin kullan\u0131m\u0131 ile \u00f6zg\u00fcn yar\u0131m uyaklar\u0131 ve ses \u00e7a\u011fr\u0131\u015f\u0131mlar\u0131n\u0131n yan\u0131 s\u0131ra tutkulu ama d\u00fc\u015f\u00fcnsel bak\u0131mdan derin bir ahlaki co\u015fkuyla belirlenen c\u00fcretli deneylerdi. Voznesenski bu yap\u0131tlar\u0131nda sava\u015f, a\u015fk, insan yarat\u0131c\u0131l\u0131\u011f\u0131 ve uygarl\u0131k konusundaki d\u00fc\u015f\u00fcncelerini cesur ve canl\u0131 imgelerle iletiyordu. \u0130lk \u015fiir kitaplar\u0131 Mastera (Ustalar, 1959) , Mozaika (Mozaik, 1960)    ve Parabola' d\u0131r (Paraboller, 1960) . 1950'lerin sonlar\u0131yla 1960'lar\u0131n ilk y\u0131llar\u0131, Sovyet edebiyat\u0131nda yeni deneyler d\u00f6nemiydi. Stalin'in retorik \u00fcslubunu taklit zorunlulu\u011fundan kurtulan Sovyet \u015fairleri, yarat\u0131c\u0131 bir yeniden do\u011fu\u015f ak\u0131m\u0131n\u0131 ba\u015flatm\u0131\u015flard\u0131. Binlerce ki\u015filik spor salonlar\u0131nda, halk\u0131n b\u00fcy\u00fck ilgi g\u00f6sterdi\u011fi \u015eiir Okuma G\u00fcnleri d\u00fczenleniyordu. Etkileyici bir ki\u015fili\u011fi olan Voznesenski, \u00e7a\u011fda\u015f\u0131 Yevgeni Yevtu\u015fenko'yla birlikte \u015fiir g\u00fcnlerinin y\u0131ld\u0131z\u0131yd\u0131. 1963'te \"a\u015f\u0131r\u0131 deneyci\" Sovyet yazar ve sanat\u00e7\u0131lar\u0131na kar\u015f\u0131 resm\u00ee bir k\u00f6t\u00fcleme kampanyas\u0131 ba\u015flat\u0131ld\u0131 ve \u015fiir g\u00fcnlerine son verildi.<br\/><br\/>Devlet destekli Toplumcu Ger\u00e7ek\u00e7ilik okuluna ba\u011fl\u0131 olmayan \u00f6teki \u015fairler gibi Voznesenski de yedi ay boyunca a\u011f\u0131r ele\u015ftirilere u\u011frad\u0131. Partinin yay\u0131n organ\u0131 Pravda'da eski tutumundan vazge\u00e7ti\u011fini a\u00e7\u0131klayan 'ironik' bir yaz\u0131s\u0131 yay\u0131mlan\u0131nca bir \u00f6l\u00e7\u00fcde yeniden sayg\u0131nl\u0131k buldu. Ama Voznesenski ve arkada\u015flar\u0131 1960'larda ve 1970'lerde d\u00f6nem d\u00f6nem bulan\u0131k,deneycilik ve \"ideolojik haml\u0131k\" gibi su\u00e7lamalarla kar\u015f\u0131la\u015ft\u0131lar. <br\/><br\/>1 Haziran 2010 y\u0131l\u0131nda Moskova'da ya\u015fam\u0131n\u0131 yitirdi. <br \/>\n<br \/>\n\n \n"
}