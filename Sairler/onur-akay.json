{
    "Adi": "Onur Akay",
    "dogumTarihi": "28 Nisan 1977, Ankara\n",
    "sairHayati": "\n\n \n\nOnur Akay Kimdir?<br\/> 28 Nisan, 1977 y\u0131l\u0131nda Ankara\u2019da d\u00fcnyaya gelen Onur AKAY ilk, orta ve lise \u00f6\u011frenimini burada tamamlad\u0131. 1995 y\u0131l\u0131nda \u0130stanbul \u00dcniversitesi Devlet Konservatuvar\u0131 T\u00fcrk M\u00fbs\u0131k\u00eesi Nazariyat\u0131 B\u00f6l\u00fcm\u00fc\u2019n\u00fc kazand\u0131 ve orada alt\u0131 y\u0131l hocalar\u0131n hocas\u0131 unvan\u0131 ile bilinen S\u00fcheyla ALTMI\u015eD\u00d6RT\u2019\u00fcn \u00f6\u011frencisi oldu. Ayr\u0131ca konservatuvar e\u011fitimi s\u00fcresince alt\u0131 y\u0131l Muazzam SEPET\u00c7\u0130O\u011eLU, Seha OKU\u015e, \u0130smail Hakk\u0131 \u00d6ZKAN, Al\u00e2eddin ADAY, Fatih SALGAR, Lale Y\u00dcZ\u00dcG\u00dcLD\u00dc ve Ahmet \u00d6ZDEN gibi d\u00f6nemin b\u00fcy\u00fck hocalar\u0131ndan faydaland\u0131.<br\/>Konservatuvarda nazariyat hocas\u0131 olan \u201cT\u00fcrk M\u00fbs\u0131k\u00eesi Nazariyat\u0131 ve Us\u00fblleri Kud\u00fcm Velveleleri\u201d kitab\u0131n\u0131n yazar\u0131 ve d\u00f6nemin b\u00fcy\u00fck nazariyat\u00e7\u0131s\u0131 \u0130smail Hakk\u0131 \u00d6ZKAN\u2019la, alt\u0131 sene makamlar ve seyir tekni\u011fi \u00fczerine uygulamal\u0131 \u00e7al\u0131\u015fmalar yapt\u0131.<br\/>M\u00fcnir Nurettin SEL\u00c7UK ve \u015eefik G\u00dcRMER\u0130\u00c7\u2019in yeti\u015ftirdi\u011fi d\u00f6nemin b\u00fcy\u00fck hocalar\u0131ndan ve \u0130stanbul \u00dcniversitesi \u0130cra Heyeti Emekli \u015eef Yard\u0131mc\u0131s\u0131 Nevin \u0130nam KARINDA\u015e ise Onur AKAY\u2019a ilk m\u00fbs\u0131k\u00ee derslerini, \u00f6zel \u00f6\u011frencisi olarak kendi evinde verdi ve nazariyat hocas\u0131 \u015eefik G\u00dcRMER\u0130\u00c7\u2019in ders notlar\u0131n\u0131 ve seyir tekni\u011fini, kendi geli\u015ftirdi\u011fi \u00f6zel bir teknikle aktard\u0131.<br\/>\u015eef R\u0131za R\u0130T y\u00f6netimindeki \u0130stanbul \u00dcniversitesi Devlet Konservatuvar\u0131 T\u00fcrk M\u00fbs\u0131k\u00eesi \u0130cra Heyeti\u2019nde iki y\u0131l stajyer sanat\u00e7\u0131 olarak g\u00f6rev yapan Onur AKAY\u2019a, bir konser sonras\u0131 R\u0131za R\u0130T, \u201cKe\u015fke d\u00fcnyaya ge\u00e7 gelseydim de senin gibi bende konservatuvarda \u0130smail Hakk\u0131 \u00d6ZKAN\u2019\u0131n \u00f6\u011frencisi olsayd\u0131m.\u201d ifadelerini kullanm\u0131\u015ft\u0131r.<br\/>Ayr\u0131ca AKAY, Etiler Huzurevi T\u00fcrk Sanat M\u00fczi\u011fi Korosu\u2019nu bir sezon \u00e7al\u0131\u015ft\u0131rm\u0131\u015f ve Semahat \u00d6ZDENSES\u2019in misafir sanat\u00e7\u0131 olarak kat\u0131l\u0131m\u0131yla verilen konserin \u015fefli\u011fini yapm\u0131\u015ft\u0131r.<br\/>Daha sonra Hali\u00e7 \u00dcniversitesi T\u00fcrk M\u00fbs\u0131k\u00eesi Ses E\u011fitimi B\u00f6l\u00fcm\u00fc\u2019n\u00fc kazanan Onur AKAY, orada ise d\u00f6nemin en b\u00fcy\u00fck hocas\u0131 Devlet Sanat\u00e7\u0131s\u0131 Prof. Dr. Al\u00e2eddin YAVA\u015e\u00c7A\u2019n\u0131n \u00f6\u011frencisi olmu\u015ftur. M\u00fcnir Nurettin SEL\u00c7UK, Sadeddin AREL ve Suphi EZG\u0130\u2019nin \u00f6\u011frencisi olan YAVA\u015e\u00c7A\u2019dan, b\u00fcy\u00fck istifadeler sa\u011flayarak icra kabiliyetini ve m\u00fbs\u0131k\u00ee bilgisini geli\u015ftirmi\u015f ve 2006 y\u0131l\u0131nda okulun son d\u00f6neminde ise Al\u00e2eddin YAVA\u015e\u00c7A\u2019n\u0131n baca\u011f\u0131n\u0131n k\u0131r\u0131lmas\u0131ndan dolay\u0131, bir d\u00f6nem boyunca derslere YAVA\u015e\u00c7A\u2019n\u0131n evinde devam etmi\u015ftir.<br\/>Ayr\u0131ca, Yrd. Do\u00e7. \u00c7etin K\u00d6R\u00dcK\u00c7\u00dc ile Hali\u00e7 \u00dcniversitesi\u2019nde iki sene nazariyat \u00fczerine uygulamal\u0131 \u00e7al\u0131\u015fmalar yapm\u0131\u015ft\u0131r. \u0130kinci \u00fcniversite e\u011fitiminde ise Do\u00e7. Dr. Yal\u00e7\u0131n \u00c7ET\u0130NKAYA, Dr. Binnaz \u00c7EL\u0130K, Dr. Naci MADANO\u011eLU, \u015eehnaz U\u011eUREL, Osman Kut D\u0130N\u00c7ER, Nilg\u00fcn ONAT, Nuriye ERACAR, Y\u00fccel PA\u015eMAK\u00c7I, \u00c2dem SEV\u0130N\u00c7 ve M\u00fcsl\u00fcm AKDEM\u0130R ile d\u00f6rt y\u0131l lisans e\u011fitimine devam etmi\u015f ve 2006 y\u0131l\u0131nda ba\u015far\u0131 ile mezun olmu\u015ftur.<br\/>Bestek\u00e2r Turan \u0130NAM\u2019dan kanun dersleri alm\u0131\u015f ve konservatuvarda Ege K\u00d6PREK\u2019in tanbur \u00f6\u011frencisi olmu\u015ftur. K\u00fc\u00e7\u00fck ya\u015flarda, TRT Ankara Radyosu \u015feflerinden G\u00fcltekin AYDO\u011eDU\u2019nun y\u00f6netti\u011fi T\u00fcrk sanat m\u00fczi\u011fi korosunda yetene\u011fini geli\u015ftiren sanat\u00e7\u0131, lise y\u0131llar\u0131nda ise \u00fc\u00e7 sene \u00fcnl\u00fc oyuncu Semih SERGEN\u2019den diksiyon ve g\u00fczel T\u00fcrk\u00e7e konu\u015fma dersleri alarak e\u011fitimini s\u00fcrd\u00fcrm\u00fc\u015ft\u00fcr. \u00d6\u011frencilik y\u0131llar\u0131nda m\u00fczik hocal\u0131\u011f\u0131na ba\u015flayan Onur AKAY, Maltepe K\u0131z Meslek Lisesi\u2019nde diksiyon ve g\u00fczel T\u00fcrk\u00e7e konu\u015fma hocal\u0131\u011f\u0131 da yapm\u0131\u015ft\u0131r.<br\/>Beste \u00e7al\u0131\u015fmalar\u0131 \u00fczerine b\u00fcy\u00fck bestek\u00e2rlar R\u00fc\u015ft\u00fc ER\u0130\u00c7, Y\u0131ld\u0131r\u0131m G\u00dcRSES, Suat SAYIN, Necdet TOKATLIO\u011eLU, Sadun AKS\u00dcT, Necdet VAROL, Amir ATE\u015e, Zeynettin MARA\u015e, G\u00fcndo\u011fdu DURAN, Bilge \u00d6ZGEN ve Turhan TA\u015eAN ile evlerinde uzun y\u0131llar \u00e7al\u0131\u015fmalar yapm\u0131\u015f, me\u015fk etmi\u015f ve bestelerini ilk \u00f6nce bu isimlere okumu\u015ftur. B\u00fcy\u00fck bestek\u00e2r Prof. Dr. Selahattin \u0130\u00c7L\u0130 ile \u0130stanbul Teknik \u00dcniversitesi Devlet Konservatuvar\u0131\u2019nda yer alan odas\u0131nda, uzun y\u0131llar beste \u00fczerine \u00e7al\u0131\u015fmalar yapm\u0131\u015f ve ilk bestelerini \u0130\u00c7L\u0130\u2019ye de okumu\u015ftur. Yine bestelerini ilk okudu\u011fu isimlerden biri olan b\u00fcy\u00fck bestek\u00e2r Avni ANIL, Onur AKAY\u2019\u0131n \u201dG\u00f6rmeden Sevmek\u201d isimli kitab\u0131nda yer alan \u00f6zel yaz\u0131s\u0131nda, \u201cK\u0131ymetli gen\u00e7 sanat\u00e7\u0131m\u0131z Onur AKAY\u2019\u0131, Ak\u00e7ay\u2019da \u015fair dostum Cemal SAF\u0130\u2019nin d\u00fczenledi\u011fi T\u00fcrkiye \u015eairler ve Bestek\u00e2rlar Festivali\u2019nde tan\u0131d\u0131m. Ya\u015f\u0131n\u0131n benden b\u00fcy\u00fck olmas\u0131na ra\u011fmen bana baba diye hitap eden \u015fair dostum Halil SOYUER, \u201cAvni Baba sana yeni bir evlat buldum\u201d diyerek benimle tan\u0131\u015ft\u0131rd\u0131. O ak\u015fam yemekte bana okudu\u011fu \u015fiirlerinde ve bestelerinde duygudan yola \u00e7\u0131kt\u0131\u011f\u0131n\u0131 g\u00f6rd\u00fcm. \u201cSiz, M\u00fcnir Nurettin SEL\u00c7UK ve Sadettin KAYNAK\u2019la r\u00f6portajlar yapm\u0131\u015fs\u0131n\u0131z, bende sizinle yapmak istiyorum\u201d dedi. 21 ya\u015f\u0131nda bir gen\u00e7, beste yap\u0131yor, yazarl\u0131k yapt\u0131\u011f\u0131 dergi i\u00e7in r\u00f6portajlar yap\u0131yordu. Kendi gen\u00e7li\u011fime de benzetti\u011fim bu genci k\u0131ramazd\u0131m. Evlad\u0131m yar\u0131n kald\u0131\u011f\u0131m otelde sorular\u0131n\u0131 sorabilirsin dedim. Halil SOYUER\u2019le birlikte yan\u0131ma geldiler. \u00d6nce Ak\u00e7ay\u2019\u0131n merkezine indik, biraz gezdikten sonra otele d\u00f6nd\u00fck ve kahvelerimizi i\u00e7erken bana ilk sordu\u011fu soru, \u201cBestelerinizi inceledim ve sadece 17 makam kullanm\u0131\u015fs\u0131n\u0131z. Bir bestek\u00e2r\u0131n ad\u0131 \u00fcst\u00fcnde K\u00e2r, yani g\u00fc\u00e7lerini ortaya koydu\u011fu, \u00e7ok sanatl\u0131 b\u00fcy\u00fck eserler bestelemesi de gerekmez mi? olunca biraz k\u0131zd\u0131m, biraz \u015fa\u015f\u0131rd\u0131m ve okumas\u0131 i\u00e7in \u00e7antamda olan hi\u00e7 duymad\u0131\u011f\u0131 \u015fark\u0131m\u0131n yeni yaz\u0131lm\u0131\u015f notas\u0131n\u0131 uzatt\u0131m. \u015eark\u0131y\u0131 de\u015fifre bile etmeden okuyunca, duygudan yola \u00e7\u0131kt\u0131\u011f\u0131n\u0131 g\u00f6rd\u00fc\u011f\u00fcm bu gencin, m\u00fbs\u0131k\u00eeyi de iyi bildi\u011fini anlad\u0131m. Bir g\u00fcn sonra Havran Festivali\u2019nde yap\u0131lacak olan ses yar\u0131\u015fmas\u0131n\u0131n j\u00fcri ba\u015fkan\u0131 olarak, sende o yar\u0131\u015fmaya j\u00fcri \u00fcyesi olarak geliyorsun ve \u00f6n elemeyi sen yapacaks\u0131n dedim. Say\u0131s\u0131z etkinliklerde birlikte olduk, besteler ve bestek\u00e2rlar \u00fczerine sohbetlerimiz oldu. Bayramlarda ve kandillerde ilk \u00e7alan telefonun ucunda hep o vard\u0131. Beyefendi, terbiyeli ve ba\u015far\u0131l\u0131 gen\u00e7 sanat\u00e7\u0131m\u0131za sanat hayat\u0131nda muvaffakiyetler diliyor, g\u00f6zlerinden \u00f6p\u00fcyorum.\u201d ifadelerini kullanm\u0131\u015ft\u0131r.<br\/>Onur AKAY, T\u00fcrk m\u00fbs\u0131k\u00eesinde b\u00fcy\u00fck nazariyat\u00e7\u0131lar \u0130smail Hakk\u0131 \u00d6ZKAN ve Necdet VAROL ba\u015fta olmak \u00fczere, bir\u00e7ok nazariyat\u00e7\u0131n\u0131n kabul etti\u011fi \u201cM\u00fcste\u00e2r'l\u0131 Nikr\u00eez\u201d, \u201cM\u00fcste\u00e2r'l\u0131 Hic\u00e2z\u201d ve \u201cZirg\u00fble'li Pen\u00e7g\u00e2h\u201d isimlerini verdi\u011fi \u00fc\u00e7 bile\u015fik makam bulmu\u015f, terk\u00eeb etmi\u015f ve tak\u0131m bestelemi\u015ftir. AKAY, bu \u00f6zel bulu\u015fu nedeni ile \u201cANA\u201d isimli d\u00f6nemin \u00fcnl\u00fc edebiyat dergisi taraf\u0131ndan, \u201cY\u00fczy\u0131l\u0131n Bestek\u00e2r\u0131 \u00d6d\u00fcl\u00fc\u201d ile \u00f6d\u00fcllendirilmi\u015ftir ve \u00f6d\u00fcl\u00fcn\u00fc, T\u00fcrkiye Cumhuriyeti Devlet \u00dcst\u00fcn Hizmet Madalyas\u0131\u2019na ve TBMM \u00dcst\u00fcn Hizmet \u00d6d\u00fcl\u00fc\u2019ne lay\u0131k g\u00f6r\u00fclm\u00fc\u015f, Kale Grubu'nun Kurucusu ve Onursal Ba\u015fkan\u0131 Dr. Hac\u0131 \u0130brahim BODUR'un elinden alm\u0131\u015ft\u0131r. Bestelerinin b\u00fcy\u00fck boyutlarda haz\u0131rlanm\u0131\u015f notalar\u0131yla T\u00fcrkiye\u2019nin ilk beste sergisini de a\u00e7an sanat\u00e7\u0131, ayr\u0131ca buldu\u011fu makamlar\u0131 besteledi\u011fi \u00f6rnek eserleriyle ve \u201cT\u00fcrk M\u00fbs\u0131k\u00eesinde Makamlar\u0131n Olu\u015fmas\u0131 ve Seyir Tekni\u011fi\u201d isimli konservatuvarlar i\u00e7in yazd\u0131\u011f\u0131 ders kitab\u0131nda tan\u0131tm\u0131\u015ft\u0131r. AKAY, yazd\u0131\u011f\u0131 ders kitab\u0131nda yer alan \u201cHocalar\u0131m\u0131n hocalar\u0131 M\u00fcnir Nurettin SEL\u00c7UK ve \u015eefik G\u00dcRMER\u0130\u00c7\u2019i, me\u015fk silsilesi bak\u0131m\u0131ndan kendi hocam olarak say\u0131yorum ve bu kitab\u0131m\u0131 onlar\u0131n aziz ruhlar\u0131na ithaf ediyorum. Kendi bulu\u015fum olan ve terk\u00eeb etti\u011fim \u201cM\u00fcste\u00e2r\u2019l\u0131 Nikr\u00eez\u201d, \u201cM\u00fcste\u00e2r\u2019l\u0131 Hic\u00e2z\u201d ve \u201cZirg\u00fble\u2019li Pen\u00e7g\u00e2h\u201d makamlar\u0131n\u0131 ise, de\u011ferli hocalar\u0131m b\u00fcy\u00fck nazariyat\u00e7\u0131lar \u0130smail Hakk\u0131 \u00d6ZKAN ve Necdet VAROL\u2019un aziz ruhlar\u0131na ithaf ediyorum.\u201d ifadeleri ile me\u015fk silsilesine ve musikinin ger\u00e7ek aktar\u0131m kanallar\u0131na duydu\u011fu sayg\u0131y\u0131 da g\u00f6stermi\u015ftir. B\u00fcy\u00fck nazariyat\u00e7\u0131 ve bestek\u00e2r \u0130smail Hakk\u0131 \u00d6ZKAN, Onur AKAY\u2019\u0131n konservatuvarlar i\u00e7in yazd\u0131\u011f\u0131 \u201cT\u00fcrk M\u00fbs\u0131k\u00eesinde Makamlar\u0131n Olu\u015fmas\u0131 ve Seyir Tekni\u011fi\u201d isimli ders kitab\u0131nda yer alan sunum yaz\u0131s\u0131nda, \u201cSevgili Onur AKAY, bir toplumu ulus ve millet yapan \u00f6nce dilidir sonra m\u00fbs\u0131k\u00eesidir. \u00d6ncelikle T\u00fcrk m\u00fbs\u0131k\u00eesi k\u00fclt\u00fcr\u00fcn\u00fcn yay\u0131lmas\u0131 hus\u00fbsunda, titiz \u00e7al\u0131\u015fmalar\u0131n i\u00e7in seni kutluyorum. Konservatuvarda s\u0131n\u0131f\u0131nda tek \u00f6\u011frenci kald\u0131\u011f\u0131nda, derslerime ciddiyetle girmeni de takd\u00eer etmi\u015ftim. Kendi bulu\u015fun olan makamlar\u0131 ve \u201cT\u00fcrk M\u00fbs\u0131k\u00eesinde Makamlar\u0131n Olu\u015fmas\u0131 ve Seyir Tekni\u011fi\u201d isimli kitab\u0131n\u0131 inceledi\u011fimde, yar\u0131nlara \u00e7ok iyi net\u00eeceler g\u00f6t\u00fcrece\u011finden son derece em\u00een oldum. Bu, Hamm\u00e2m\u00eez\u00e2de \u0130sm\u00e2il Dede Efendi\u2019den Zek\u00e2i Dede\u2019ye, Rauf Yekt\u00e2 Bey\u2019den benim hocam Gavsi Baykara\u2019ya ve onun kanal\u0131yla bana ve benden de sana kadar uzanan bir me\u015fk silsilesidir.\u201d ifadelerini kullanm\u0131\u015ft\u0131r. \u0130smail Hakk\u0131 \u00d6ZKAN bu s\u00f6zleri ile Onur AKAY\u2019\u0131 T\u00fcrk m\u00fbs\u0131k\u00eesinde \u00e7ok \u00f6nemli bir mevkide konumland\u0131rm\u0131\u015f ve T\u00fcrk m\u00fbs\u0131k\u00eesi k\u00fclt\u00fcr\u00fcne katk\u0131 sa\u011flayan ve m\u00fczikolojiyi geli\u015ftiren silsilenin son temsilcisi olarak g\u00f6stermi\u015ftir. Yine d\u00f6nemin b\u00fcy\u00fck nazariyat\u00e7\u0131lar\u0131ndan ve bestek\u00e2rlar\u0131ndan Devlet Sanat\u00e7\u0131s\u0131 Necdet VAROL ise Onur AKAY\u2019\u0131n konservatuvarlar i\u00e7in yazd\u0131\u011f\u0131 \u201cT\u00fcrk M\u00fbs\u0131k\u00eesinde Makamlar\u0131n Olu\u015fmas\u0131 ve Seyir Tekni\u011fi\u201d isimli ders kitab\u0131nda yer alan sunum yaz\u0131s\u0131nda, \u201cSevgili Onur AKAY, XXI. yy. bilim y\u0131l\u0131\u2026 De\u011ferli y\u00fcce m\u00fbs\u0131k\u00eemizin de gelece\u011fi bilimle \u015fahlanacak. Yar\u0131m y\u00fczy\u0131ll\u0131k bu birikimimizin kitapla\u015fmas\u0131 da m\u00fbs\u0131k\u00ee pl\u00e2tformumuzda bilimselli\u011fin yayg\u0131nla\u015fmas\u0131 amac\u0131n\u0131 g\u00fctmektedir. \u201cT\u00fcrk M\u00fbs\u0131k\u00eesinde Makamlar\u0131n Olu\u015fmas\u0131 ve Seyir Tekni\u011fi\u201d isimli kitab\u0131n\u0131n temel kaynaklar\u0131 olarak, \u0130smail Hakk\u0131 \u00d6ZKAN\u2019\u0131n kitab\u0131n\u0131 ve benim kitab\u0131m\u0131 g\u00f6stermi\u015fsin. Ancak kitab\u0131n\u0131 inceledi\u011fimde bu bilgileri geli\u015ftirdi\u011fini, geni\u015fletti\u011fini ve bu bilgilere yeni tesb\u00eet ve il\u00e2velerde bulunurken, s\u00e2dele\u015ftirdi\u011fini g\u00f6zlemledim. Buldu\u011fun ve terk\u00eeb etti\u011fin makamlar\u0131 tak\u0131m ve \u00f6rnek bestelerinde analiz etti\u011fimde, akl\u0131ma ilk gelen \u015fey peynirli b\u00f6rek oldu. Peynir ve b\u00f6rek var ama senden \u00f6nce peynirli b\u00f6rek yapan olmam\u0131\u015f. Bu arada, \u201cD\u00f6nmez Art\u0131k Dedi \u015eu \u0130\u00e7imdeki Ku\u015fkular\u201d isimli \u015fiirini H\u00fczz\u00e2m mak\u00e2m\u0131nda besteledim. Bilimsel ve sanatsal \u00e7al\u0131\u015fmalar\u0131nla m\u00fbs\u0131k\u00eeye hizmet etti\u011fin i\u00e7in seni tebr\u00eek ediyorum.\u201d ifadelerini kullanm\u0131\u015ft\u0131r.<br\/>Onur AKAY\u2019\u0131n 1990 y\u0131l\u0131nda hen\u00fcz on \u00fc\u00e7 ya\u015f\u0131ndayken yapt\u0131\u011f\u0131, \u201cG\u00f6nl\u00fcmdeki Bahar\u201d adl\u0131 ilk bestesinin s\u00f6zleri ise Zeki M\u00dcREN'e aittir. Bestelerinde b\u00fcy\u00fck us\u00fblleri de kullanan Onur AKAY, Kanuni Sultan S\u00dcLEYMAN, Yahya Kemal BEYATLI, Mustafa Nafiz IRMAK, Orhan Veli KANIK gibi efsane \u015fairlerin \u015fiirlerini de bestelemi\u015ftir. AKAY\u2019\u0131n, \u00f6zel g\u00fcnler i\u00e7in yaz\u0131p besteledi\u011fi mar\u015f tarz\u0131 besteleri de vard\u0131r ve bestelerini ilk kez 2000 y\u0131l\u0131nda \u201cANA\u201d isimli edebiyat dergisinin d\u00fczenledi\u011fi, \u201cOnur Akay'\u0131n \u015eair \u00c7i\u00e7ekleri Konseri ve \u00d6d\u00fcl Gecesi\u201d etkinli\u011finde yorumlayarak tan\u0131tm\u0131\u015ft\u0131r. Gecede, Onur AKAY taraf\u0131ndan \u015fiirleri bestelenen Halil SOYUER, Turgut YARKENT, G\u00fczide G\u00fclp\u0131nar TARANO\u011eLU, Mustafa SEV\u0130LEN, Cemal SAF\u0130, Sad\u0131k ATAY, Mediha \u015een SANCAKO\u011eLU, Necla \u00dcNAL, Bahri SOHTOR\u0130K ve Nilg\u00fcn Ayg\u00fcl B\u0130NG\u00d6L gibi usta \u015fairlere ve kendisine \u00f6d\u00fcl verilmi\u015ftir.<br\/>\u015eiir \u00e7al\u0131\u015fmalar\u0131 \u00fczerine b\u00fcy\u00fck \u015fairler Halil SOYUER, Turgut YARKENT, Bekir S\u0131tk\u0131 ERDO\u011eAN, Mustafa SEV\u0130LEN, G\u00fczide G\u00fclp\u0131nar TARANO\u011eLU, Sad\u0131k ATAY, Yal\u00e7\u0131n BENL\u0130CAN, Sami DER\u0130NTUNA ve Cemal SAF\u0130 ile birlikte evlerinde uzun y\u0131llar \u00e7al\u0131\u015fmalar yapm\u0131\u015f ve yazd\u0131\u011f\u0131 \u015fiirlerini ilk \u00f6nce bu b\u00fcy\u00fck \u015fairlere okumu\u015ftur. \u00dcnl\u00fc gazeteci Sava\u015f AY\u2019\u0131n canl\u0131 yay\u0131nda ve Devlet Sanat\u00e7\u0131s\u0131 Nedret SEL\u00c7UKER\u2019in \u015fiir alb\u00fcm\u00fcnde yorumlad\u0131\u011f\u0131 \u201cSensiz Ya\u015famak\u201d isimli \u015fiiri ise \u201cANA Dergisi\u201d ve \u201cLions\u201d i\u015fbirli\u011fi ile yap\u0131lan \u015fiir yar\u0131\u015fmas\u0131nda birincilik \u00f6d\u00fcl\u00fc alm\u0131\u015ft\u0131r ve AKAY\u2019a \u00f6d\u00fcl\u00fc Cemal SAF\u0130 taraf\u0131ndan takdim edilmi\u015ftir.<br\/>Onur AKAY, \u015fiirlerini, bestelerini, an\u0131lar\u0131n\u0131, r\u00f6portajlar\u0131n\u0131 ve foto\u011fraflar\u0131n\u0131 \u201cG\u00f6rmeden Sevmek\u201d isimli kitab\u0131nda toplam\u0131\u015ft\u0131r. Bu kitapta AKAY'\u0131 M\u00fczeyyen SENAR, Semahat \u00d6ZDENSES, Prof. Dr. Al\u00e2eddin YAVA\u015e\u00c7A, Avni ANIL, Nevin \u0130nam KARINDA\u015e, Turhan TA\u015eAN, G\u00fcndo\u011fdu DURAN, Selahattin ERK\u00d6SE, Cengizhan S\u00d6NMEZ, Halil SOYUER, Turgut YARKENT, Mustafa SEV\u0130LEN, G\u00fczide G\u00fclp\u0131nar TARANO\u011eLU ve Cemal SAF\u0130 gibi \u00f6nemli isimler anlatm\u0131\u015ft\u0131r. Ayr\u0131ca, ba\u015fta M\u00fcnire AKSARAY ve Fatma ONUR olmak \u00fczere \u00e7ok say\u0131da \u00fcnl\u00fc \u015fair, Onur AKAY\u2019a \u015fiirler ve akrosti\u015fler yazarak kendi kitaplar\u0131nda da yer vermi\u015flerdir.<br\/>\u00dcnl\u00fc \u015fair Halil SOYUER, Onur AKAY\u2019\u0131n \u201cG\u00f6rmeden Sevmek\u201d isimli kitab\u0131nda yer alan yaz\u0131s\u0131nda, \u201cD\u00f6rt ba\u015f\u0131 mamur Onur AKAY, benim g\u00f6n\u00fcl defterime \u00e7ini m\u00fcrekkeple yazd\u0131\u011f\u0131m gen\u00e7 sanat\u00e7\u0131lar\u0131m\u0131zdan biri. Sesini \u00e7ok be\u011feniyorum. Zeki M\u00dcREN\u2019in 50\u2019li y\u0131llar\u0131n\u0131 bilirim. Ankara\u2019ya \u00c7ocuk Esirgeme Kurumu\u2019na yard\u0131m i\u00e7in bir konsere gelmi\u015fti. Ahmet Muhip Dranas\u2019la beraber kar\u015f\u0131lad\u0131k. Y\u0131llarca \u0130stanbul Radyosu\u2019nda \u015fiirlerimi okudu. Beni \u00e7ok severdi. Onur AKAY\u2019\u0131 bilhassa Zeki M\u00dcREN\u2019i kaybettikten sonra onun yerine koydum.\t\u201c ifadelerini kullanm\u0131\u015ft\u0131r. <br\/>\u00dcnl\u00fc \u015fair Cemal SAF\u0130 ise Onur AKAY\u2019\u0131n \u201cG\u00f6rmeden Sevmek\u201d isimli kitab\u0131nda yer alan yaz\u0131s\u0131nda, \u201c\u015eiir duygular\u0131n resmidir. O resmi en g\u00fczel \u00e7izen iyi \u015fairdir. Onur AKAY da duygular\u0131n\u0131n resmini en g\u00fczel \u00e7izenler aras\u0131nda yer alan bir \u015fairdir. \u015eiirleri \u00e7ok \u00f6nemli bestek\u00e2rlar taraf\u0131ndan besteleniyor ama bestek\u00e2r\u0131n g\u00fcd\u00fcm\u00fcnde olan bir s\u00f6z yazar\u0131 de\u011fildir. \u00c7\u00fcnk\u00fc s\u00f6z yazar\u0131 maddeyi d\u00fc\u015f\u00fcnerek yazar. Bu \u015fark\u0131 olsun, ben para kazanay\u0131m diyerek yola \u00e7\u0131kar. \u015eark\u0131 s\u00f6z\u00fc, m\u00fczi\u011fini ald\u0131\u011f\u0131n\u0131zda zavall\u0131 kal\u0131r ama \u015fiirse ayakta durur. \u0130\u015fte Onur AKAY\u2019\u0131n \u015fiirlerine giydirilmi\u015f m\u00fczi\u011fi ald\u0131\u011f\u0131n\u0131zda, \u015fiirlerinin ayakta durdu\u011funu, eser oldu\u011funu g\u00f6receksiniz. Piyasadaki \u00e7eyrek ve yar\u0131m \u015fairlerden de\u011fil, hece veznine g\u00f6re yarat\u0131lm\u0131\u015f tam \u015fairdir, \u015fair do\u011fmu\u015ftur. Zaten \u015fair olunmaz \u015fair do\u011fulur! Ak\u00e7ay\u2019da yapt\u0131\u011f\u0131m ve kurucusu oldu\u011fum T\u00fcrkiye \u015eairler ve Bestek\u00e2rlar Festivali\u2019ne de \u00e7ok defa kat\u0131lm\u0131\u015f, sahneye \u00e7\u0131km\u0131\u015ft\u0131r. Ya\u015f\u0131 \u00e7ok k\u00fc\u00e7\u00fck oldu\u011fu halde, festivallerdeki yar\u0131\u015fmalarda j\u00fcri ba\u015fkanl\u0131\u011f\u0131 yapan Avni ANIL, \u0130rfan \u00d6ZBAKIR ve Halil SOYUER gibi \u00f6nemli isimlerin \u00f6zel iste\u011fiyle j\u00fcri \u00fcyeli\u011fi yapm\u0131\u015ft\u0131r ve o ya\u015fta en yak\u0131n dostunun Halil SOYUER ve Avni ANIL olmas\u0131 da dikkat \u00e7ekmi\u015ftir. \u015eair olan y\u00f6n\u00fcn\u00fc biz \u015fairler biliriz. Pir \u201cSOYUER\u201d de benden \u00f6nce anlatm\u0131\u015f Onur AKAY\u2019\u0131 zaten. Ben, \u015fimdiki \u015fiirlerine bakt\u0131\u011f\u0131mda b\u00fcy\u00fck eserlere gebe oldu\u011funu s\u00f6yleyebilirim. Safi sevgilerimle Onur AKAY\u2026\u201d ifadelerini kullanm\u0131\u015ft\u0131r.<br\/>Lemi ATLI\u2019n\u0131n \u00f6\u011frencisi ve manevi k\u0131z\u0131 olan TRT Sanat\u00e7\u0131s\u0131 Semahat \u00d6ZDENSES\u2019le ailece g\u00f6r\u00fc\u015fen Onur AKAY, ilk bestelerini haftan\u0131n \u00fc\u00e7 g\u00fcn\u00fc evlerine ak\u015fam yeme\u011fine gelen \u00d6ZDENSES\u2019e okumu\u015f ve kendisi ile uzun y\u0131llar me\u015fk ederek \u00f6l\u00fcms\u00fcz bestek\u00e2r Lemi ATLI\u2019n\u0131n eserlerini ge\u00e7mi\u015f, radyo ve televizyon programlar\u0131na konuk olmu\u015ftur. AKAY i\u00e7in, \u201cSen benim manevi o\u011flumsun ve Lemi ATLI\u2019n\u0131n da torunusun\u201d ifadelerini kullanan \u00d6ZDENSES, sanat ar\u015fivinin \u00f6nemli bir b\u00f6l\u00fcm\u00fcn\u00fc de manevi o\u011flum dedi\u011fi ve d\u00f6rt \u015fiirini besteledi\u011fi Onur AKAY\u2019a b\u0131rakm\u0131\u015ft\u0131r. AKAY, sanat\u00e7\u0131n\u0131n \u00f6l\u00fcm\u00fcnden sonra bu ar\u015fivi TRT ile payla\u015fm\u0131\u015f, belgesel olarak \u00e7ekilen ve TRT M\u00fczik\u2019te yay\u0131nlanan \u201cO Sesler\u201d isimli programda Semahat \u00d6ZDENSES\u2019i anlatm\u0131\u015ft\u0131r. \u00d6ZDENSES\u2019in son bestesi, b\u00fcy\u00fck bestek\u00e2r Baki DUYARLAR\u2019\u0131n \u00f6l\u00fcm\u00fc \u00fczerine 2003 y\u0131l\u0131nda besteledi\u011fi ve s\u00f6zleri AKAY\u2019a ait olan \u201cSevgilim Sanma Seni Bir An Olsun Unuttum\u201d isimli H\u00fczz\u00e2m eserdir ve Onur AKAY taraf\u0131ndan TRT ekranlar\u0131nda yorumlanm\u0131\u015ft\u0131r. Semahat \u00d6ZDENSES, Onur AKAY\u2019\u0131n \u201cG\u00f6rmeden Sevmek\u201d isimli kitab\u0131nda yer alan yaz\u0131s\u0131nda, \u201cT\u00fcrk sanat m\u00fbs\u0131k\u00eesinde \u00e7ok gen\u00e7 ya\u015fta m\u00fchim bilgiye sahip olan, tesirli sesi, \u015fiirleri, besteleri ile halka hitap eden sanat\u00e7\u0131 o\u011flum Onur AKAY\u2019a uzun \u00f6m\u00fcrler, sevgiler diliyorum.\u201d ifadelerini kullanm\u0131\u015ft\u0131r.<br\/>Sanat G\u00fcne\u015fi Zeki M\u00dcREN'in do\u011fum g\u00fcn\u00fc olan 6 Aral\u0131k tarihi, Onur AKAY'\u0131n TRT M\u00fczik ekranlar\u0131nda yapt\u0131\u011f\u0131 \u00f6neriyle ilk defa 2012 y\u0131l\u0131nda \u201cT\u00fcrk Sanat M\u00fczi\u011fi G\u00fcn\u00fc\u201d olarak kutlanm\u0131\u015f ve her sene t\u00fcm yurtta etkinliklerle kutlanmaktad\u0131r. Sanat\u00e7\u0131lar\u0131n, bas\u0131n\u0131n ve medyan\u0131n ilgi g\u00f6sterdi\u011fi Onur AKAY\u2019\u0131n bu \u00f6nerisi sonras\u0131, T\u00fcrk Hava Yollar\u0131 ise \u201cT\u00fcrk Sanat M\u00fczi\u011fi G\u00fcn\u00fc\u201d ile ilgili bir reklam filmi yay\u0131nlam\u0131\u015ft\u0131r.<br\/>Ayr\u0131ca Film-San Vakf\u0131 \u00fcyesi olan Onur AKAY, 1991 y\u0131l\u0131nda Ankara Gazi E\u011fitim Fak\u00fcltesi Tiyatro Kul\u00fcb\u00fc'nde, G\u00fcng\u00f6r D\u0130LMEN`in yazd\u0131\u011f\u0131 \"Kurban\" adl\u0131 tiyatro eseri ile \"Murat\" rol\u00fcnde \u00e7ocuk oyuncu olarak oyunculu\u011fa ba\u015flam\u0131\u015ft\u0131r. 1997 y\u0131l\u0131nda \u201cMahallenin Muhtarlar\u0131\u201d ve 2004 y\u0131l\u0131nda \u201c\u015e\u00f6hretler Kebap\u00e7\u0131s\u0131\u201d isimli iki dizide rol alarak oyunculuk kariyerini s\u00fcrd\u00fcrm\u00fc\u015ft\u00fcr.<br\/>1992 y\u0131l\u0131nda Ankara radyolar\u0131nda T\u00fcrk sanat m\u00fczi\u011fi programlar\u0131 haz\u0131rlay\u0131p sunan Onur AKAY, radyolarda sunuculu\u011fa ve spikerli\u011fe \u00fc\u00e7 y\u0131l devam etmi\u015ftir. 2011 y\u0131l\u0131nda \"Keyf-i Muhabbet\", 2012 y\u0131l\u0131nda \"\u0130ftar Lezzeti\", 2016 y\u0131l\u0131nda \"Zil \u015eal ve G\u00fcl\" ve 2017 y\u0131l\u0131nda ise \u00fc\u00e7 y\u0131l s\u00fcren \"D\u00fcnden Bug\u00fcne Na\u011fmeler\" isimli d\u00f6rt ayr\u0131 televizyon program\u0131 sunmu\u015ftur. Ayr\u0131ca TRT\u2019nin \u00fcnl\u00fc sunucusu M\u00fcge ORU\u00c7KAPTAN'la beraber \u00e7ok say\u0131da \"Bayram \u00d6zel\" ve \"Y\u0131lba\u015f\u0131 \u00d6zel\" isimli televizyon programlar\u0131 da sunan AKAY, Zekai TUNCA\u2019dan Turhan TA\u015eAN\u2019a kadar bir\u00e7ok de\u011ferli bestek\u00e2r\u0131 ve \u00fcnl\u00fc ses sanat\u00e7\u0131lar\u0131n\u0131 programlar\u0131na konuk ederek sunuculuk kariyerini s\u00fcrd\u00fcrm\u00fc\u015ft\u00fcr.<br\/>Onur AKAY\u2019\u0131n \u015fiirleri Semahat \u00d6ZDENSES, R\u00fc\u015ft\u00fc ER\u0130\u00c7, Suat SAYIN, Necdet TOKATLIO\u011eLU, Necdet VAROL, Erol SAYAN, Sadun AKS\u00dcT, Amir ATE\u015e, Dr. Teoman \u00d6NALDI, Erdin\u00e7 \u00c7EL\u0130KKOL, Zeynettin MARA\u015e, G\u00fcndo\u011fdu DURAN, Turhan TA\u015eAN, Osman BABU\u015e\u00c7U, \u0130lg\u00fcn SOYSEV ve Cengizhan S\u00d6NMEZ gibi T\u00fcrk m\u00fbs\u0131k\u00eesinin unutulmayacak bestek\u00e2rlar\u0131 taraf\u0131ndan bestelenmi\u015f ve TRT repertuvarlar\u0131nda yer alm\u0131\u015ft\u0131r. Ayr\u0131ca \u00fc\u00e7 \u015fiiri de T\u00fcrk pop m\u00fczi\u011finin \u00f6nc\u00fclerinden ve b\u00fcy\u00fck isimlerinden biri olan Erol B\u00dcY\u00dcKBUR\u00c7 taraf\u0131ndan bestelenmi\u015ftir. MESAM as\u0131l \u00fcyesi olan Onur AKAY\u2019\u0131n eserleri TRT radyo ve televizyonlar\u0131nda yay\u0131nlanm\u0131\u015f ve \u00fcnl\u00fc isimler taraf\u0131ndan alb\u00fcmlerde okunmu\u015ftur. Devlet Sanat\u00e7\u0131s\u0131 Prof. Dr. Al\u00e2eddin YAVA\u015e\u00c7A, Onur AKAY\u2019\u0131n \u201cG\u00f6rmeden Sevmek\u201d isimli kitab\u0131nda yer alan yaz\u0131s\u0131nda, \u201cTRT\u2019de \u015fark\u0131lar\u0131 tasnif ediyorum. Bende senin bir\u00e7ok g\u00fcftelerin var. \u00c7ok b\u00fcy\u00fck bestek\u00e2rlar bestelemi\u015f. Nas\u0131l yeti\u015ftin onlara b\u0131c\u0131r b\u0131c\u0131r \u00e7ocuk\u2026\u201d ifadelerini kullanm\u0131\u015ft\u0131r.<br\/>1993 y\u0131l\u0131ndan bu yana pop\u00fcler mek\u00e2nlarda assolist olarak sahneye \u00e7\u0131kan Onur AKAY, T\u00fcrkiye\u2019nin her yerinde konserler vermi\u015ftir ve konserlerinde AKAY\u2019a Erc\u00fcment BATANAY, Fikret KARAHAN, Co\u015fkun ERDEM, R\u0131fat \u015eALLIEL, Cavit DER\u0130NG\u00d6L ve Selahattin ERK\u00d6SE gibi ayn\u0131 zamanda bestek\u00e2r olan usta m\u00fczisyenler e\u015flik etmi\u015ftir. Udi ve bestek\u00e2r Selahattin ERK\u00d6SE, Onur AKAY\u2019\u0131n \u201cG\u00f6rmeden Sevmek\u201d isimli kitab\u0131nda AKAY\u2019la bir an\u0131s\u0131 anlatm\u0131\u015ft\u0131r. ERK\u00d6SE, \u201cAyn\u0131 zamanda \u015fair ve bestek\u00e2r olan de\u011ferli ses sanat\u00e7\u0131s\u0131 Onur AKAY\u2019la, TRT \u0130stanbul Radyosu\u2019nda tan\u0131\u015ft\u0131k. Daha sonra kendisine hem sahnelerde hem de konserlerde e\u015flik ettim. Sesinde \u201cTiz Muhayyer\u201d perdesini duydu\u011fum, ud\u2019un tellerinin bile yetmedi\u011fi nadir seslerdendir. Sahne \u0131\u015f\u0131\u011f\u0131n\u0131 ise y\u0131llarca \u00e7al\u0131\u015ft\u0131\u011f\u0131m Zeki M\u00dcREN\u2019e benzetirim. Sizlere bu de\u011ferli eserinde unutamad\u0131\u011f\u0131m bir an\u0131m\u0131z\u0131 anlatmak istiyorum. \u0130stanbul Kad\u0131k\u00f6y\u2019de bir konseri vard\u0131. Saat 21:00\u2019da sahneye \u00e7\u0131kacakt\u0131 ve ben saat 18:00\u2019da orada oldu\u011fumda, kendisini kuliste bulunca \u00e7ok \u015fa\u015f\u0131rm\u0131\u015ft\u0131m. O g\u00fcn \u0130stanbul'da kar ya\u011f\u0131yordu ve o saatten sonra daha da \u00e7ok bast\u0131rm\u0131\u015ft\u0131. 12 ki\u015filik saz ekibinden bir tek ben vard\u0131m. Di\u011ferleri yolda kald\u0131 ve yeti\u015femedi. Olumsuz hava \u015fartlar\u0131na ra\u011fmen salonda binlerce ki\u015fi, \u00fcnl\u00fc \u015fair ve bestek\u00e2rlar da vard\u0131. Ben konser saati gelince kendisine, \u201cBir tek ben var\u0131m. Sadece ud\u2019la sahneye \u00e7\u0131kacak m\u0131s\u0131n?\u201d diye sordu\u011fumda, \u201cHocam siz tek ba\u015f\u0131n\u0131za 12 ki\u015filik dev orkestraya bedelsiniz, tabii \u00e7\u0131kaca\u011f\u0131m.\u201d deyince daha da \u015fa\u015f\u0131rd\u0131m. Sadece ud e\u015fli\u011finde, benim \"R\u00fczg\u00e2r K\u0131rd\u0131 Dal\u0131m\u0131 Ellerin G\u00fcnah\u0131 Ne\" isimli bestemi de okudu\u011fu o konseri tamamlad\u0131 ve iki kere bitmeyen alk\u0131\u015flarla bis alarak \u00e7ok muvaffak oldu. Ayr\u0131ca \u015fiirlerini de \u00e7ok be\u011feniyorum. Zaten \u00e7ok de\u011ferli bestek\u00e2r arkada\u015flar\u0131m\u0131z \u015fiirlerini bestelediler. Senede bir ya da iki \u015fiir yazd\u0131\u011f\u0131 i\u00e7in bana bestelemek k\u0131smet olmad\u0131. Yeni \u015fiirlerinden bekliyor, g\u00f6zlerinden \u00f6p\u00fcyorum.\u201d ifadelerini kullanm\u0131\u015ft\u0131.<br\/>1997 y\u0131l\u0131nda ise Erol ATAR ve Muzaffer \u00c7AHA ba\u015fta olmak \u00fczere Zeki M\u00dcREN\u2019in otuz sene beraber \u00e7al\u0131\u015ft\u0131\u011f\u0131 ekiple \u00e7al\u0131\u015farak, \u201cBu Gece Kal\u0131yorum\u201d isimli ilk st\u00fcdyo alb\u00fcm\u00fcn\u00fc \u201cYa\u015far Kekeva Plak\u00e7\u0131l\u0131k\u201d etiketi ile piyasaya \u00e7\u0131karm\u0131\u015ft\u0131r. Daha sonra alb\u00fcm ve single \u00e7al\u0131\u015fmalar\u0131na devam etmi\u015f ve T\u00fcrkiye\u2019nin \u00f6nde gelen televizyon programlar\u0131na konuk olarak ses sanat\u00e7\u0131l\u0131\u011f\u0131 kariyerini de s\u00fcrd\u00fcrm\u00fc\u015ft\u00fcr. 2001 y\u0131l\u0131nda \u201c\u0130stanbul A\u011fl\u0131yor\u201d isimli \u015fark\u0131s\u0131na klip \u00e7eken Onur AKAY, 2019 y\u0131l\u0131nda ise \u201cYakal\u0131m Gemileri\u201d isimli \u015fark\u0131s\u0131nda T\u00fcrk sanat m\u00fczi\u011fi sanat\u00e7\u0131s\u0131 Ay\u015fe M\u0130NE ile d\u00fcet yapm\u0131\u015f, klip \u00e7ekmi\u015f ve M\u0130NE ile televizyon programlar\u0131na konuk olmu\u015ftur. Cumhuriyet\u2019in Diva\u2019s\u0131 M\u00fczeyyen SENAR, Onur AKAY\u2019\u0131n \u201cG\u00f6rmeden Sevmek\u201d isimli kitab\u0131nda yer alan yaz\u0131s\u0131nda, \u201cBir\u00e7ok sanat\u00e7\u0131 beni taklit etti. Behiye AKSOY, Zeki M\u00dcREN ve B\u00fclent ERSOY\u2018la devam eden ekol\u00fcm, g\u00fcn\u00fcm\u00fczde sadece Onur AKAY\u2019la devam ediyor ve uzun y\u0131llar bayrak onda\u2026\u201d ifadelerini kullanm\u0131\u015ft\u0131r.<br\/>Ayr\u0131ca iki defa Almanya\u2019ya gitmi\u015f ve canl\u0131 yay\u0131nlara kat\u0131larak konserler vermi\u015ftir. \u00dc\u00e7 defa K\u0131br\u0131s\u2019a giderek \u00f6d\u00fcl alan, canl\u0131 yay\u0131nlara kat\u0131lan ve konserler veren sanat\u00e7\u0131, 2019 y\u0131l\u0131nda Azerbaycan\u2019a gitti\u011finde ise b\u00fcy\u00fck bir bas\u0131n ordusu taraf\u0131ndan kar\u015f\u0131lanm\u0131\u015f, T\u00fcrk m\u00fczi\u011fi ve Azerbaycan m\u00fczi\u011fi ile ilgili yapt\u0131\u011f\u0131 a\u00e7\u0131klamalar ise \u00fclkenin gazetelerinde man\u015fetlere ta\u015f\u0131nm\u0131\u015ft\u0131r. Bak\u00fc\u2019de Azerbaycan Devlet Sanat\u00e7\u0131s\u0131 \u00c2lim KASIMOV\u2019la da bir araya gelerek r\u00f6portaj yapan ve T\u00fcrkiye\u2019ye d\u00f6nd\u00fckten sonra r\u00f6portaj\u0131 Ayd\u0131nl\u0131k Gazetesi\u2019nde yay\u0131mlayan AKAY, sekiz g\u00fcn kald\u0131\u011f\u0131 \u00fclkede \u00f6nemli televizyon programlar\u0131na konuk olarak ve \u00fc\u00e7 ayr\u0131 konser vererek T\u00fcrkiye\u2019yi d\u00fcnyada da temsil etmi\u015ftir. 1998 y\u0131l\u0131nda 245. say\u0131dan itibaren ba\u015flad\u0131\u011f\u0131 \u201cANA\u201d isimli d\u00f6nemin \u00f6nde gelen \u00fcnl\u00fc edebiyat dergisinde, uzun y\u0131llar k\u00f6\u015fe yazarl\u0131\u011f\u0131 yapm\u0131\u015ft\u0131r. 2013 y\u0131l\u0131ndan sonra kendi kurdu\u011fu ve internette yay\u0131n yapan OnurAkayMedya\u2019da k\u00f6\u015fe yaz\u0131lar\u0131n\u0131 yay\u0131mlayan Onur AKAY, \u00fcnl\u00fc assolist Behiye AKSOY\u2019u huzurevinde ziyaret ettikten sonra kaleme ald\u0131\u011f\u0131 yaz\u0131s\u0131 ile sanat\u00e7\u0131lar\u0131n, bas\u0131n\u0131n ve di\u011fer k\u00f6\u015fe yazarlar\u0131n\u0131n dikkatini \u00e7ekmi\u015ftir. Daha sonra man\u015fetlere \u00e7\u0131kan yaz\u0131lar\u0131 ile s\u00fcrekli T\u00fcrkiye g\u00fcndeminde yer alm\u0131\u015f ve yaz\u0131lar\u0131 ile T\u00fcrkiye\u2019nin \u00f6nde gelen ulusal gazetelerine ve ulusal haber kanallar\u0131na senelerce haber kayna\u011f\u0131 olmu\u015ftur. 2015 y\u0131l\u0131ndan sonra ise yaz\u0131lar\u0131 ve B\u00fclent ERSOY ba\u015fta olmak \u00fcnl\u00fc isimlerle yapt\u0131\u011f\u0131 \u00f6zel r\u00f6portajlar\u0131, Ayd\u0131nl\u0131k Gazetesi\u2019nin k\u00fclt\u00fcr ve sanat sayfas\u0131nda sayfa man\u015feti olarak yay\u0131mlanm\u0131\u015ft\u0131r. Onur AKAY, T\u00fcrk m\u00fbs\u0131k\u00eesine unutulmayacak eserler b\u0131rakm\u0131\u015f g\u00fcfte \u015fairleri Halil SOYUER, Turgut YARKENT, Cemal SAF\u0130 ve b\u00fcy\u00fck bestek\u00e2rlar Avni ANIL, Necdet TOKATLIO\u011eLU, Zekai TUNCA ve Turhan TA\u015eAN\u2019la da \u00f6zel r\u00f6portajlar yapm\u0131\u015ft\u0131r. Semahat \u00d6ZDENSES, Suat SAYIN, Y\u0131ld\u0131r\u0131m G\u00dcRSES ve Mustafa SEV\u0130LEN gibi T\u00fcrk m\u00fbs\u0131k\u00eesine unutulmayacak eserler b\u0131rakm\u0131\u015f b\u00fcy\u00fck isimler ise \u00f6l\u00fcmlerinden \u00f6nce son r\u00f6portajlar\u0131n\u0131 Onur AKAY\u2019a vermi\u015f ve AKAY, seneler sonra bu r\u00f6portajlar\u0131 Ayd\u0131nl\u0131k Gazetesi\u2019nde yay\u0131mlam\u0131\u015ft\u0131r. SOYUER, YARKENT, SAF\u0130 ve TOKATLIO\u011eLU ile r\u00f6portajlar\u0131 ise ilk defa \u201cG\u00f6rmeden Sevmek\u201d isimli \u015fiir, beste ve an\u0131 kitab\u0131nda yay\u0131mlanm\u0131\u015ft\u0131r. 2016 y\u0131l\u0131nda bir yaz\u0131s\u0131ndan dolay\u0131 ise Onur AKAY\u2019a, T\u00fcrk Sanat M\u00fczi\u011fi\u2019nin Diva\u2019s\u0131 B\u00fclent ERSOY taraf\u0131ndan 50 Bin TL\u2019lik tazminat davas\u0131 a\u00e7\u0131lm\u0131\u015ft\u0131r. Bas\u0131nda b\u00fcy\u00fck yank\u0131 bulan davada 22. Asliye Hukuk Mahkemesi, 2017 y\u0131l\u0131n\u0131n Temmuz ay\u0131nda yap\u0131lan ilk duru\u015fmada g\u00f6revli mahkemenin Fikri ve S\u0131nai Haklar Hukuk Mahkemesi oldu\u011funa h\u00fckmetmi\u015f ve dosya i\u00e7eri\u011fine girmeden g\u00f6revsizlik karar\u0131 vermi\u015ftir. Daha sonra ERSOY\u2019un AKAY'\u0131 affetti\u011fi bas\u0131nda yer alm\u0131\u015ft\u0131r.<br\/>Rumeli Balkan Dernekleri Federasyonu, Diyabetliler ve Engelliler Derne\u011fi ve 351 Dernek ad\u0131na Rumeli Balkan G\u00fc\u00e7 Birli\u011fi Platformu, \u00e7ok say\u0131da \u00f6d\u00fcl\u00fc olan ve yazd\u0131\u011f\u0131 k\u00f6\u015fe yaz\u0131lar\u0131 ile engellilerin de sesi olan Onur AKAY\u2019\u0131, 2017 y\u0131l\u0131nda T\u00fcrkiye genelinde engellilerin verdi\u011fi oylarla \u201cY\u0131l\u0131n Sanat\u00e7\u0131s\u0131 \u00d6d\u00fcl\u00fc\u201d ile \u00f6d\u00fcllendirmi\u015ftir. AKAY, \u00f6d\u00fcl\u00fcn\u00fc Rumeli Balkan Dernekleri Federasyonu Genel Ba\u015fkan\u0131 Recep Osman ERDO\u011eAN\u2019\u0131n elinden alm\u0131\u015ft\u0131r.<br\/>Hayat\u0131na Bir \u0130yilik Kat Platformu ve Umutlu Mutlu \u00c7ocuklar Platformu ise s\u00f6zlerini Onur AKAY'\u0131n yazd\u0131\u011f\u0131, bestesini TRT \u0130stanbul Radyosu T\u00fcrk sanat m\u00fczi\u011fi ses sanat\u00e7\u0131s\u0131 Cengizhan S\u00d6NMEZ'in yapt\u0131\u011f\u0131 ve \u0130T\u00dc Devlet Konservatuvar\u0131 \u00d6\u011fretim G\u00f6revlisi G\u00fcl\u015fah S\u00d6NMEZ'in alb\u00fcm\u00fcnde yer alan \u201cG\u00f6rmeden Sevmek\u201d isimli \u015fark\u0131ya, 2018 y\u0131l\u0131nda \u201cY\u0131l\u0131n \u015eark\u0131s\u0131 \u00d6d\u00fcl\u00fc\u201dn\u00fc lay\u0131k g\u00f6rm\u00fc\u015ft\u00fcr. Platformlar, \u015fark\u0131n\u0131n bestek\u00e2r\u0131 Cengizhan S\u00d6NMEZ\u2019i \u201cY\u0131l\u0131n Bestecisi \u00d6d\u00fcl\u00fc\u201dne, \u015fark\u0131n\u0131n s\u00f6z yazar\u0131 Onur AKAY'\u0131 ise \u201cY\u0131l\u0131n S\u00f6z Yazar\u0131 \u00d6d\u00fcl\u00fc\u201dne lay\u0131k g\u00f6rm\u00fc\u015ft\u00fcr.<br\/>1990 y\u0131l\u0131nda Zeki M\u00dcREN\u2019le yapt\u0131\u011f\u0131 ortak eseri ile sanat hayat\u0131na ba\u015flayan Onur AKAY, 2020 y\u0131l\u0131nda ise T\u00fcrkiye geneli engelli dernekleri ad\u0131na \u201c30. Sanat Y\u0131l\u0131 \u00d6d\u00fcl\u00fc\u201d ile \u00f6d\u00fcllendirilmi\u015f ve \u00f6d\u00fcl\u00fcn\u00fc konservatuvarda hocas\u0131 olan Ahmet \u00d6ZDEN\u2019in elinden alm\u0131\u015ft\u0131r. AKAY\u2019\u0131n ald\u0131\u011f\u0131 \u00f6d\u00fcller bas\u0131nda b\u00fcy\u00fck yank\u0131 uyand\u0131rm\u0131\u015ft\u0131r. <br\/><br\/>Alb\u00fcmleri:<br\/>Bu Gece Kal\u0131yorum (1997)<br\/>\u0130stanbul A\u011fl\u0131yor (2001)<br\/><br\/>Single \u00c7al\u0131\u015fmalar\u0131:<br\/>Kavu\u015fmak Yokmu\u015f Kaderde (2016)<br\/>Yakal\u0131m Gemileri - Ay\u015fe M\u0130NE ile D\u00fcet (2019)<br\/><br\/>Kitaplar\u0131:<br\/>G\u00f6rmeden Sevmek (\u015eiir, Beste, An\u0131 ve R\u00f6portaj Kitab\u0131 - 2021)<br\/>T\u00fcrk M\u00fbs\u0131k\u00eesinde Makamlar\u0131n Olu\u015fmas\u0131 ve Seyir Tekni\u011fi<br\/>(Konservatuvarlar \u0130\u00e7in Ders Kitab\u0131 - 2020)<br\/><br\/>Filmografi:<br\/>Dizi<br\/>Mahallenin Muhtarlar\u0131 (ATV - 1997)<br\/>\u015e\u00f6hretler Kebap\u00e7\u0131s\u0131 (Star TV - 2004)<br\/><br\/>\u00d6d\u00fcllerinden Baz\u0131lar\u0131:<br\/>ANA Dergisi \u015eiir Yar\u0131\u015fmas\u0131 - Birincilik (2000)<br\/>Y\u00fczy\u0131l\u0131n Bestek\u00e2r\u0131 \u00d6d\u00fcl\u00fc (2000)<br\/>Y\u0131l\u0131n Sanat\u00e7\u0131s\u0131 \u00d6d\u00fcl\u00fc (2017)<br\/>Y\u0131l\u0131n \u015eark\u0131s\u0131 \u00d6d\u00fcl\u00fc (2018)<br\/>Y\u0131l\u0131n S\u00f6z Yazar\u0131 \u00d6d\u00fcl\u00fc (2018)<br\/>30. Sanat Y\u0131l\u0131 \u00d6d\u00fcl\u00fc (2020)<br\/><br\/>(Onur Akay'\u0131n \"G\u00f6rmeden Sevmek\" isimli \u015fiir, beste ve an\u0131 kitab\u0131ndan ve \"T\u00fcrk M\u00fbs\u0131k\u00eesinde Makamlar\u0131n Olu\u015fmas\u0131 ve Seyir Tekni\u011fi\" isimli konservatuvarlar i\u00e7in yazd\u0131\u011f\u0131 ders kitab\u0131ndan al\u0131nm\u0131\u015ft\u0131r.) <br \/>\n<br \/>\n\n \n Eserleri <br \/>\n\nSevilen Eserlerinden Baz\u0131lar\u0131:\r<br\/>\r<br\/>                 Bu Gece Kal\u0131yorum\r<br\/>S\u00f6z: Ebru UZEL - M\u00fczik: Onur AKAY\r<br\/>Onur AKAY taraf\u0131ndan alb\u00fcmde yorumlanm\u0131\u015f ve alb\u00fcm ismi olmu\u015f K\u00fcrd\u00ee makam\u0131nda bir \u015fark\u0131d\u0131r. Ayr\u0131ca dizi m\u00fczi\u011fi olarak \u201cMahallenin Muhtarlar\u0131\u201d isimli dizide kullan\u0131lm\u0131\u015ft\u0131r.\r<br\/>\r<br\/>                 G\u00f6nl\u00fcmdeki Bahar Ge\u00e7ti K\u0131\u015f Geldi\r<br\/>S\u00f6z: Zeki M\u00dcREN - M\u00fczik: Onur AKAY\r<br\/>TRT sanat\u00e7\u0131s\u0131 Ayfer ER taraf\u0131ndan yorumlanm\u0131\u015ft\u0131r.\r<br\/>\r<br\/>         Kalmad\u0131 Bu \u00c2lemde A\u015fk\u0131 Yazan Bir Kalem\r<br\/>S\u00f6z: Onur AKAY - M\u00fczik: Amir ATE\u015e\r<br\/>Bu eser, TRT ve Ulus M\u00fczik i\u015f birli\u011fi ile piyasaya \u00e7\u0131kan\r<br\/>\u201cM\u00fczik Demeti 3\u201d isimli alb\u00fcmde, TRT sanat\u00e7\u0131s\u0131 Belgin EROL taraf\u0131ndan okunmu\u015ftur. Ayr\u0131ca eser, TRT sanat\u00e7\u0131s\u0131 G\u00fcldehen Marmara TER\u00dcN taraf\u0131ndan da TRT'de yorumlanm\u0131\u015f ve \u00e7ok say\u0131da T\u00fcrk sanat m\u00fczi\u011fi konserlerinde \u00e7e\u015fitli yorumcular taraf\u0131ndan okunmu\u015ftur.\r<br\/>\r<br\/>          Sevgilim Sanma Seni Bir An Olsun Unuttum\r<br\/>S\u00f6z: Onur AKAY - M\u00fczik: Semahat \u00d6ZDENSES\r<br\/>Onur AKAY'\u0131n bu \u015fiiri, unutulmaz bestek\u00e2rlardan Baki DUYARLAR'\u0131n \u00f6l\u00fcm\u00fc \u00fczerine, b\u00fcy\u00fck bestek\u00e2r Semahat \u00d6ZDENSES taraf\u0131ndan bestelenmi\u015f ve Cumhurba\u015fkanl\u0131\u011f\u0131 Klasik T\u00fcrk M\u00fczi\u011fi Korosu ses sanat\u00e7\u0131s\u0131 Arif \u00d6ZG\u00dcL\u00dc\u015e taraf\u0131ndan, TRT ekranlar\u0131nda defalarca okunmu\u015ftur.\r<br\/>\r<br\/>            G\u00f6zlerinden D\u00f6k\u00fclen Sevdan\u0131 Saklama Y\u00e2r\r<br\/>S\u00f6z: Onur AKAY - M\u00fczik: Turhan TA\u015eAN\r<br\/>Bu eser, TRT sanat\u00e7\u0131s\u0131 Melda Kuyucu KILI\u00c7 ve TRT sanat\u00e7\u0131s\u0131 G\u00fcl YAZICI taraf\u0131ndan TRT\u2019de yorumlanm\u0131\u015ft\u0131r.\r<br\/>\r<br\/>                            G\u00f6rmeden Sevmek\r<br\/>S\u00f6z: Onur AKAY - M\u00fczik: Cengizhan S\u00d6NMEZ\r<br\/>Bu eser, bestek\u00e2r\u0131 TRT sanat\u00e7\u0131s\u0131 Cengizhan S\u00d6NMEZ taraf\u0131ndan ilk kez TRT\u2019de okunmu\u015ftur. \u015eark\u0131y\u0131, \u0130T\u00dc Devlet Konservatuvar\u0131 \u00d6\u011fretim G\u00f6revlisi ve T\u00fcrk sanat m\u00fczi\u011fi sanat\u00e7\u0131s\u0131 G\u00fcl\u015fah S\u00d6NMEZ ve T\u00fcrk sanat m\u00fczi\u011fi sanat\u00e7\u0131s\u0131 Murat SE\u00c7K\u0130N alb\u00fcmlerinde yorumlam\u0131\u015ft\u0131r. \n \n"
}