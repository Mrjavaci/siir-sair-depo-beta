{
    "Adi": "Hac\u0131 Yusuf K\u0131ymazarslan",
    "dogumTarihi": "1942, Sorgun (Yozgat)\n",
    "sairHayati": "\n\n \n\nBu \u015fiir alan\u0131, Avukat Hac\u0131 Yusuf K\u0131ymazarslan\u2019\u0131n an\u0131s\u0131na haz\u0131rlan\u0131p O\u2019nun \u015fiirlerinden derlenmi\u015ftir. O bir \u015fair de\u011fildir, ancak olduk\u00e7a gen\u00e7ken kaleme alm\u0131\u015f oldu\u011fu \u015fiirleri, O\u2019nun \u00e7ok y\u00f6nl\u00fc ki\u015fili\u011finin k\u00fc\u00e7\u00fck ama \u00f6nemli birer sinyalleridir.<br\/><br\/>Hac\u0131 Yusuf K\u0131ymazarslan, 1942'de Sorgun'da do\u011fdu. \u0130lk, orta ve lise e\u011fitimini memleketi olan ve \u00e7ok sevdi\u011fi Sorgun ve Yozgat\u2019ta tamamlad\u0131. Ortaokul d\u00f6nemini m\u00fcteakip Tokat \u00d6\u011fretmen Okulu\u2019nu kazand\u0131. Ancak \u00d6\u011fretmen Okulu\u2019na devam etmeyip Lise \u00f6\u011frenimine Yozgat\u2019ta, Yozgat Lisesi\u2019nde, devam etti. Hac\u0131 Yusuf K\u0131ymazarslan 1963\u2019de Ankara \u00dcniversitesi Hukuk Fak\u00fcltesi\u2019ni kazand\u0131 ve olduk\u00e7a g\u00fc\u00e7 \u015fartlarda Hukuk tahsilini tamamlad\u0131. Ankara\u2019da bulundu\u011fu s\u00fcre i\u00e7erisinde be\u015f y\u0131l boyunca M\u00e2liye Bakanl\u0131\u011f\u0131\u2019nda \u0130dar\u00ee D\u00e2v\u00e2lar B\u00f6l\u00fcm\u00fc\u2019nde g\u00f6rev yapt\u0131ktan sonra 1972-1997 y\u0131llar\u0131 aras\u0131nda 25 y\u0131l s\u00fcreyle Sorgun\u2019da kesintisiz avukatl\u0131k g\u00f6revini icra etti. 1964 y\u0131l\u0131ndan itibaren Adalet Partisi\u2019nin aktif bir \u00fcyesi olarak g\u00f6rev yapan ve politikayla i\u00e7 i\u00e7e hareketli bir ya\u015fam s\u00fcren Hac\u0131 Yusuf K\u0131ymazarslan, bu d\u00f6nem i\u00e7erisinde, mesle\u011finin yan\u0131 s\u0131ra Belediye Meclis \u00dcyeli\u011fi, Belediye Ba\u015fkan Yard\u0131mc\u0131l\u0131\u011f\u0131 ve Do\u011fru Yol Partisi Yozgat \u0130l Ba\u015fkan Yard\u0131mc\u0131l\u0131\u011f\u0131 g\u00f6revlerinde bulundu. Ayr\u0131ca 1983\u2019de Do\u011fru Yol Partisi\u2019nin Sorgun te\u015fkilatlanma \u00e7al\u0131\u015fmalar\u0131nda g\u00f6revler \u00fcstlendi. Hac\u0131 Yusuf K\u0131ymazarslan iki kez Do\u011fru Yol Partisi Yozgat Milletvekili Aday\u0131 olmu\u015ftur. \u00dcniversite y\u0131llar\u0131n\u0131 ge\u00e7irdi\u011fi Ankara'da, askerlik ve k\u00f6y \u00f6\u011fretmenli\u011fi yapt\u0131\u011f\u0131 \u00c7anakkale ve Tekirda\u011f\u2019da (Otmanl\u0131 k\u00f6y\u00fcnde), 60\u2019l\u0131 y\u0131llarda, etkileyici do\u011fa, vatan, memleket ve sevgi \u015fiirleri yazd\u0131. 17 \u015eubat 1997 y\u0131l\u0131nda Hakk\u0131n rahmetine kavu\u015ftu. Ruhu \u015fad olsun. Mekan\u0131 cennet olsun.  <br \/>\n<br \/>\n\n \n Eserleri <br \/>\n\nK\u0131ymazarslan, Hac\u0131 Yusuf. (1997). \"Bulunmaz\". \u015eiir Kitab\u0131.  \n \n"
}