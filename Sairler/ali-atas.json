{
    "Adi": "Ali Ata\u015f",
    "dogumTarihi": "11 Temmuz 1946\n",
    "sairHayati": "\n\n \n\n       \u015eA\u0130R\u0130N KEND\u0130 KALEM\u0130NDEN:<br\/>       Ey! Sevgili halk\u0131m Bana bu \u00c2\u015f\u0131kl\u0131k mahlas\u0131n\u0131 sizler verdiniz. \u00c2\u015f\u0131k Ali olarak sizinle do\u011fdum sizinle b\u00fcy\u00fcd\u00fcm. Sizinle uyudum sizinle uyand\u0131m, sizinle g\u00fcld\u00fcm, Sizinle a\u011flad\u0131m Sizinle ne\u015felenip sizinle \u00fcz\u00fcld\u00fcm. Sizinle \u00e7al\u0131\u015ft\u0131m sizinle yoruldum, Sizin sayenizde \u015fair ve yazar oldum.<br\/>       Ben \u00c2\u015f\u0131k Ali Ata\u015f:<br\/>       11 Temmuz 1946 y\u0131l\u0131nda, Kahramanmara\u015f\u2019\u0131n <br\/>\u00c7a\u011flayancerit K\u00f6y\u00fcnde tarlada ekin bi\u00e7erken anam beni d\u00fcnyaya getirmi\u015f. Her nedense n\u00fcfusa 08 \u015eubat 1948<br\/>Do\u011fumlu olarak Kaydettirmi\u015fler. Geceleri her g\u00f6z\u00fcm\u00fc a\u00e7t\u0131\u011f\u0131mda evimiz, caddeler, sokaklar, karanl\u0131kt\u0131 Bir duydum 1984 y\u0131l\u0131nda elektrik gelmi\u015f ayd\u0131nl\u0131\u011fa kavu\u015fmu\u015fuz. Ad\u0131m Ali, soyad\u0131m Ata\u015f. \u00c2\u015f\u0131k Mahlas\u0131md\u0131r. Burcum (Aslan) Okuma yazmas\u0131 olmayan bir ailenin \u00fc\u00e7\u00fcnc\u00fc evlad\u0131y\u0131m. Babam, Pazarc\u0131kta do\u011fmu\u015f Pazarc\u0131k\u2019l\u0131 oldu\u011fumuzu sonradan Cerit\u2019e geldiklerini s\u00f6ylerdi. Dedemin Do\u011fumu bilinmemekte 01.07.1862 Tarihinde vefat etmi\u015ftir. Babam Dabanl\u0131 a\u015firetinden Veli Ata\u015f. Lakab\u0131na (Ate\u015f) Derlerdi. Anam Fatma. Lakab\u0131na (Gro\u2019nun k\u0131z\u0131) derlerdi. K\u0131z\u0131ll\u0131 a\u015firetinden Kara Bekir\u2019in torunudur.  <br\/>         \u00c7ocuklu\u011fum:<br\/>       Yoksulluklarla ge\u00e7en \u00e7ocukluk y\u0131llar\u0131m\u0131 azda olsa hat\u0131rl\u0131yorum. Ben \u015fimdiki \u00e7ocuklar kadar \u015fansl\u0131 bir \u00e7ocuk de\u011fil idim. Oyuncaklar\u0131m olmazd\u0131. Tahtadan, kartondan, tenekeden oyuncaklar\u0131m\u0131 kendim yap\u0131p oynamak \u0130sterdim. Fakat babam oynamama izin vermez, oyuncaklar\u0131m\u0131 k\u0131rard\u0131. Biz fakir bir aile idik, mezarl\u0131k yak\u0131nlar\u0131nda, odas\u0131 olmayan, ta\u015f duvarl\u0131 \u00fczeri mertekli ve \u00e7apk\u0131l\u0131 \u00e7amur s\u0131val\u0131, iki katl\u0131 k\u0131rk be\u015f metre kare bir evimiz vard\u0131. Odam\u0131z yoktu. Alt katta s\u0131\u011f\u0131rlar\u0131m\u0131z yatar,\u00dcst katta ana baba \u00e7ocuklar on ba\u015f horanta bir arada ya\u015fad\u0131k. Sobam\u0131z yoktu. Evin bir k\u00f6\u015fesinde ocak vard\u0131. Ocakta iri odunlar yakard\u0131k Ata\u015f\u0131n ba\u015f\u0131na \u00e7evrilir \u0131s\u0131nmaya \u00e7al\u0131\u015f\u0131rd\u0131k. D\u00f6\u015f\u00fcm\u00fcz \u0131s\u0131n\u0131r s\u0131rt\u0131m\u0131z donard\u0131.<br\/>        Evimizin 3 kat yata\u011f\u0131 vard\u0131. 5 erkek karde\u015f \u00fc\u00e7\u00fcm\u00fcz yukardan ikimiz a\u015fa\u011f\u0131dan yata\u011fa girer Bir yorgan \u00f6rt\u00fcn\u00fcrd\u00fck. \u00dc\u00e7 k\u0131z karde\u015f bir yatakta yatard\u0131. Y\u00fcn d\u00f6\u015fe\u011fimiz yoktu \u00e7aput minderlerde \u00e7aput yorganlarda yatt\u0131k. T\u00fcm evlerde oldu\u011fu gibi bizim evimizde de su yoktu. K\u00f6y\u00fcn gelini, k\u0131z\u0131 Keziban hatun Camisi\u2019nin \u00f6n\u00fcndeki p\u0131nardan bakra\u00e7larla evlerine su ta\u015f\u0131rlard\u0131. Evimiz p\u0131nara \u00e7ok uzakt\u0131. Bizlerde yaz k\u0131\u015f bakra\u00e7larla evimize su ta\u015f\u0131rd\u0131k. O tarihlerde k\u00f6ye \u00fc\u00e7 d\u00f6rt metre kar ya\u011fard\u0131. P\u0131nara gidemedi\u011fimiz g\u00fcnlerde anam ocakta kar eriterek i\u00e7ecek suyumuzu ve s\u0131\u011f\u0131rlar\u0131m\u0131z\u0131n i\u00e7ecek suyunu temin ederdi. <br\/>        Keven i\u00e7inde uyudum:<br\/>       Keven g\u00fcz\u00fcn da\u011fdan s\u00f6k\u00fclerek getirilir k\u0131\u015f\u0131n \u0131slay\u0131p do\u011frayarak s\u0131\u011f\u0131rlara yedirilen bir yem t\u00fcr\u00fcd\u00fcr. O zamanlarda bizde d\u00e2hil k\u00f6yl\u00fc malc\u0131l\u0131kla ge\u00e7im sa\u011flard\u0131. Keven getirmeyen ev olmazd\u0131. <br\/>        Yumu\u015fak olmas\u0131 i\u00e7in ya\u011fmur alacak \u015fekilde evin \u00f6n\u00fcne s\u00fcy\u00fcklerin alt\u0131na veya a\u011fa\u00e7lar\u0131n ba\u015f\u0131na y\u0131\u011farlard\u0131. Bizim evin \u00f6n\u00fcnde Dut a\u011fac\u0131 vard\u0131 babam keveni dut a\u011fac\u0131n\u0131n ba\u015f\u0131na y\u0131\u011fard\u0131. Geceleri arkada\u015flar\u0131mla oyun oynard\u0131k. Eve ge\u00e7 geldi\u011fimde babam kap\u0131y\u0131 a\u00e7mazd\u0131. Dut\u2019a \u00e7\u0131kar kevenin orta yerinde kendime yer a\u00e7ar \u00fczerimi kefenlerle \u00f6rter orada uyurdum. Babam o g\u00fcn sabah namaz\u0131n\u0131 k\u0131lar keven almak i\u00e7in <br\/>       Dut\u2019a \u00e7\u0131kar a\u015fa\u011f\u0131ya keven atarken \u00fcst\u00fcm a\u00e7\u0131l\u0131r bir Ali sesi duydum g\u00f6z\u00fcm\u00fc a\u00e7t\u0131m ki babam. Ne yap\u0131yorsun burada dedi. Ne yapay\u0131m kap\u0131y\u0131 a\u00e7m\u0131yorsun burada yat\u0131yorum dedim. O g\u00fcn ya\u011fmur ya\u011fm\u0131\u015f \u00fczerim \u0131slanm\u0131\u015f. Kalk dedi beni a\u015fa\u011f\u0131 indirdi eve \u00e7\u0131kard\u0131 anam\u0131 uyard\u0131 \u015funun elbisesini de\u011fi\u015f dedi. Elbise olarak uzun etekli fistan\u0131m vard\u0131. Anam \u015fa\u015f\u0131rd\u0131 nerde \u0131slad\u0131n \u00fcst\u00fcn\u00fc dedi. Kevenin i\u00e7inde uyuyordum \u00fczerime ya\u011fmur ya\u011fm\u0131\u015f orada Islanm\u0131\u015f dedim.  <br\/>       Anam babama k\u0131zd\u0131 sen kap\u0131y\u0131 a\u00e7mazsan \u00e7ocuk nere gider? Elbette kendine bir yer bulur orada yatar yaz\u0131k de\u011fil mi? dedi. Babam bir daha kap\u0131y\u0131 kilitlemedi. Eve erken gel dedi. \u00c7ocuklu\u011fumda bunlar\u0131 \u00e7ok ya\u015fad\u0131m.<br\/>      \u0130lkokul y\u0131llar\u0131m:<br\/>    Okul \u00e7a\u011f\u0131m gelmi\u015f ge\u00e7iyordu. Babam beni okula g\u00f6ndermek istemiyordu. Benim defter kalem alacak param yok diyordu. Ben ise okula gitmek i\u00e7in gece g\u00fcnd\u00fcz a\u011fl\u0131yordum. Kimli\u011fimi al\u0131p kendi azmim ve \u00e7abam ile 1956 y\u0131l\u0131nda okula yaz\u0131ld\u0131m. Keziban Hatun Camisinin yan\u0131ndaki Molla Yusuf\u2019a ait iki katl\u0131, ta\u015f duvarl\u0131 \u00fczeri mertek ve \u00e7apk\u0131 toprak ile \u00f6rt\u00fcl\u00fc duvarlar\u0131 \u00e7amur s\u0131val\u0131 tek odal\u0131 evde okula ba\u015flad\u0131m. \u015eimdiki \u0130stiklal mahallesindeki okulun bulundu\u011fu yere \u015eubat tatilinde k\u00f6yl\u00fclerin yapt\u0131rd\u0131\u011f\u0131 tek katl\u0131 2 derslikli okula ta\u015f\u0131nd\u0131k. Bir ay okula deftersiz kalemsiz gittim. Babam bana defter kalem alm\u0131yordu. Cevizimiz \u00e7oktu. Evden ceviz \u00e7ald\u0131m satt\u0131m bir kara kalem, bir defter, bir de silgi ald\u0131m. Ba\u015fka defterim olmad\u0131\u011f\u0131 i\u00e7in deftere yazd\u0131\u011f\u0131m g\u00fcnl\u00fck derslerimi siler bir g\u00fcn sonra yeniden yazard\u0131m. Okul bitinceye kadar bir defteri kullan\u0131rd\u0131m.<br\/>     Dini Dersler Ald\u0131m:<br\/>     \u0130lkokulun yan\u0131 s\u0131ra k\u00f6y\u00fcn fahri imam\u0131 Hasan T\u00fckel\u2019den dini dersler ald\u0131m. Okulda elimden her i\u015f gelirdi. K\u0131r\u0131lan s\u0131ralar\u0131 tamir eder k\u0131r\u0131lan camlar\u0131 takard\u0131m. \u00d6\u011fretmenim ve arkada\u015flar\u0131m bana usta derlerdi. \u00d6\u011fretmenim Ali Asker Osmaniye\u2019li idi 14 Mart 2020 tarihinde (88) ya\u015f\u0131nda vefat etti kendisine rahmet ailesine ba\u015f sa\u011fl\u0131\u011f\u0131 ve sab\u0131rlar diliyorum.  Bir ara han\u0131m\u0131yla birlikte \u00c7a\u011flayancerit\u2019e ziyaretime gelmi\u015flerdi. \u00d6\u011fretmenim okumam\u0131 \u00e7ok istiyordu. Fakirlik nedeniyle \u0130lkokuldan sonra okuyamad\u0131m. 1960 Y\u0131l\u0131nda ilkokul diplomam\u0131 ald\u0131m.<br\/>       K\u00f6yde elektrik yoktu: <br\/>       Geceleri gazya\u011f\u0131 lambas\u0131, \u00e7am, \u00e7\u0131ra, lastik K\u0131r\u0131nt\u0131lar\u0131 yakarak evimizi ayd\u0131nlat\u0131rd\u0131k. Babam gazya\u011f\u0131 feneri ile sabah namaz\u0131na ve yats\u0131 namaz\u0131na giderdi.\u00d6zel bir odam\u0131z yoktu. Gece gaz lambas\u0131n\u0131n \u0131\u015f\u0131\u011f\u0131nda ders \u00e7al\u0131\u015f\u0131rd\u0131m. Babam \u00e7ok zaman bana k\u0131zard\u0131 dersine g\u00fcnd\u00fcz \u00e7al\u0131\u015f Yar\u0131na yakacak gazya\u011f\u0131 yok lambay\u0131 yakma derdi. Bazen lastik bazen \u00e7\u0131ra yakar derse \u00e7al\u0131\u015f\u0131rd\u0131m. \u00d6zel ayakkab\u0131m yoktu. Kadran lasti\u011fi ya da babam\u0131n s\u0131\u011f\u0131r derisinden yapt\u0131\u011f\u0131 ham \u00e7ar\u0131\u011f\u0131 giyerdim. <br\/>        \u00c7orab\u0131n ne oldu\u011funu bilmedim. Bu\u011fday arpa nohut ekme\u011fini bilmezdik. Genelde gil gil dar\u0131, ekme\u011fi yiyerek b\u00fcy\u00fcd\u00fcm. \u00c7ok zaman kahvalt\u0131s\u0131z okula gittim. Ak\u015fam yeme\u011fimizden birka\u00e7 lokma kalm\u0131\u015f ise sabahleyin onu at\u0131\u015ft\u0131r\u0131r okula \u00f6yle giderdim. O g\u00fcnlerde k\u00f6ye 4 metre kar ya\u011fard\u0131 sokaklar kapal\u0131 imk\u00e2nlar k\u0131s\u0131tl\u0131yd\u0131. \u015eimdiki gibi okullar tatil edilmezdi. \u00d6\u011flen okuldan eve gelmezdim. Yeme\u011fim \u00e7antamda bulunursa iki di\u015f tarhana ve iki cevizdi. Okula giderken her \u00f6\u011frenci gibi bir par\u00e7a odun g\u00f6t\u00fcr\u00fcrd\u00fcm. G\u00f6t\u00fcrd\u00fc\u011f\u00fcm\u00fcz odunlar\u0131 sobada yakarak \u0131s\u0131n\u0131rd\u0131k. S\u0131n\u0131fta seksen be\u015f erkek \u00f6\u011frenciydik. Aram\u0131zda k\u0131z \u00f6\u011frenci yoktu. <br\/>      O tarihlerde k\u0131z \u00e7ocuklar\u0131 okula g\u00f6nderilmezdi. \u00c7\u00fcnk\u00fc k\u00f6yde ileriyi ve gelece\u011fi g\u00f6remeyen insanlar \u00e7ok vard\u0131. \u00d6\u011frencilik y\u0131llar\u0131mda gazete ve kitap okumay\u0131 \u00e7ok severdim. Fakat okuyacak ne gazete, ne kitap bulabilirdim. Salman k\u00e2hya\u2019n\u0131n sebze bah\u00e7esini sulard\u0131m. A\u011fabeyli karakolundan gelen askerler Karag\u00f6z isimli gazeteler getirirlerdi muhtar okudu\u011fu gazeteleri atmaz bana verirdi. Gece g\u00fcnd\u00fcz o gazeteleri okurdum.<br\/>        Okulumuzda Su Yoktu:<br\/>       Ba\u015fta anlatt\u0131\u011f\u0131m gibi k\u00f6y\u00fcn bir tek p\u0131nar\u0131 vard\u0131. T\u00fcm evlerde suyun olmad\u0131\u011f\u0131 gibi okulumuzda da su yoktu. Teneff\u00fcse \u00e7\u0131kt\u0131\u011f\u0131m\u0131zda su i\u00e7mek i\u00e7in okula yak\u0131n evlere ko\u015fard\u0131k evlerde su olmad\u0131\u011f\u0131 zaman okula \u00fc\u00e7 y\u00fcz metre uzaktaki p\u0131nara ya\u011fmurda ya\u011fsa, karda ya\u011fsa ko\u015farak gider, suyumuzu i\u00e7er, Nefes nefese okula d\u00f6nerdik. Derse ge\u00e7 kald\u0131\u011f\u0131m\u0131zda vay ba\u015f\u0131m\u0131za gelenlere,\u015eefik G\u00fcl isimli bir \u00f6\u011fretmenimiz daha vard\u0131 o \u00f6\u011fretmenimiz bizi cezaland\u0131r\u0131rd\u0131. Yar\u0131m saat s\u0131n\u0131f\u0131n bir k\u00f6\u015fesinde tek ayak\u00fcst\u00fc bekletirdi. Y\u00e2da k\u0131\u015f\u0131n so\u011fu\u011funda g\u00f6\u011fs\u00fcm\u00fcz\u00fc a\u00e7t\u0131rarak Yirmi dakika kar \u00fczerine a\u011fz\u0131 \u00fcst\u00fc yat\u0131r\u0131r s\u0131rt\u0131m\u0131za basard\u0131. Bunlar\u0131 hep ya\u015fad\u0131m.<br\/>         \u015eiir yazmaya ba\u015flad\u0131m:<br\/>     Ressam olmay\u0131 d\u00fc\u015f\u00fcn\u00fcrken birden bire \u0130lkokul d\u00f6rd\u00fcnc\u00fc s\u0131n\u0131fta iken \u015fiir yazmaya ba\u015flad\u0131m. Yazd\u0131\u011f\u0131m \u015fiirlerde genelde \u00c7a\u011flayancerit halk\u0131n\u0131n dertlerini, ya\u015fant\u0131lar\u0131n\u0131 dile getirdim. \u015eiirlerimde kimseyi <br\/>\u00d6tekile\u015ftirmedim. Devaml\u0131 birlik beraberlik \u00e7a\u011fr\u0131lar\u0131 yapt\u0131m. Ayn\u0131 \u00e7a\u011fr\u0131lar\u0131 yapmaya devam ediyorum. \u00dcz\u00fcnt\u00fcm\u00fc, sevincimi, \u00f6fkemi, K\u0131sacas\u0131 t\u00fcm duygular\u0131m\u0131 halk\u0131n dertlerini \u015eiirlerimle anlatmaya \u00e7al\u0131\u015f\u0131r\u0131m. Gen\u00e7likte yazd\u0131\u011f\u0131m \u015fiirler daha sonra ho\u015fuma gitmez oldu ancak 65 ya\u015f\u0131mdan sonra daha g\u00fczel daha anlaml\u0131 \u015fiirler yazmaya ba\u015flad\u0131m. Okuyucular\u0131mdan genelde Hasan\u2019la ilgili \u015fiirlerimden \u00e7ok ele\u015ftiri al\u0131r\u0131m. Soruyorlar bu Hasan kim? \u00dcstat Merhum Karako\u00e7\u2019un dedi\u011fi gibi \u201cha Hasana ha sana\u201d derim. Hedefteki ki\u015fi bir isim o \u015fiirle ilgisi olmaz. Konu ba\u015fkad\u0131r. Hasan\u2019la bir konu anlat\u0131l\u0131r Bu anlat\u0131m bazen \u015fik\u00e2yet bazen sevin\u00e7 bazen h\u00fcz\u00fcn bazen \u00f6vg\u00fc bazen ta\u015flama t\u00fcr\u00fcnde olabiliyor.<br\/>            \u0130lham kayna\u011f\u0131m:<br\/>         O tarihlerde \u015eair Abdurrahim Karako\u00e7\u2019un Hasan\u2019a Mektuplar\u201d isimli bir \u015fiir kitab\u0131 elime ge\u00e7ti, onu okudum. Karako\u00e7 sanki Cerit\u2019i ve Cerit\u2019liyi anlat\u0131yordu.  Abdurrahim Karako\u00e7 benim ilham kayna\u011f\u0131m oldu. Yazd\u0131\u011f\u0131m \u015fiirlerimi yeri gen\u00e7ler ve ya\u015fl\u0131lar aras\u0131nda ezberlenerek <br\/>G\u00fcn\u00fcm\u00fczde okuyanlar \u00e7oktur.<br\/>           K\u00f6ye Kitap satanlar gelirdi:<br\/>          O tarihlerde k\u00f6ye kat\u0131rlar\u0131yla kitap satan Darendeli insanlar gelirdi. K\u00f6pr\u00fcba\u015f\u0131ndaki Karaveli Ali\u2019ye ait ah\u015fap evin \u00e7arda\u011f\u0131nda kitap sergisi a\u00e7arlard\u0131. Ancak kitaplar\u0131n kapak ba\u015fl\u0131klar\u0131n\u0131 okurdum. Orada bulunan Salman Kurt isimli ya\u015fl\u0131 amca: Okumaya merakl\u0131 oldu\u011fumu biliyordu.\u201cAli bana baba de, sana istedi\u011fin kitaplar\u0131 al\u0131r\u0131m.\u201d deyince \u00f6yle sevindim ki Salman amcaya teredd\u00fct etmeden baba dedim. Bana istedi\u011fim d\u00f6rt tane kitap ald\u0131. Sevincimden u\u00e7uyordum. Kitaplar\u0131 al\u0131p eve geldim. Babam evdeymi\u015f \u201cNerden ald\u0131n o kitaplar\u0131?\u201d dedi. \u201cSalman amcaya baba dedim, O ald\u0131.\u201d deyince babam sinirlendi. Sayfas\u0131n\u0131 bile a\u00e7mad\u0131\u011f\u0131m kitaplar\u0131 elimden ald\u0131 y\u0131rtt\u0131, ate\u015fe at\u0131p yakt\u0131. Ve beni iyi bir d\u00f6vd\u00fc. Hac\u0131 day\u0131mda baz\u0131 kitaplar\u0131n oldu\u011funu biliyordum. A\u011flayarak Hac\u0131 day\u0131ma gittim. Day\u0131mdan emanet birka\u00e7 kitap ald\u0131m. Korkumdan day\u0131m ile birlikte eve geldik. Babam yine kitaplar\u0131 elimde g\u00f6r\u00fcnce \u00e7\u0131ld\u0131rd\u0131.\u201cBu defa kime baba dedin?\u201d deyince day\u0131m \u201cKitaplar benim, emanet verdim.      <br\/>        Okusun sonra al\u0131r\u0131m\u201d dedi. Bir hafta i\u00e7inde day\u0131mdan ald\u0131\u011f\u0131m 5 tane kitab\u0131 okuyup bitirdim.<br\/>          Saz \u00e7alma merak\u0131m: <br\/>         O g\u00fcnlerde beni saz \u00e7alma merak\u0131  Sarm\u0131\u015ft\u0131 fakat saz\u0131m yoktu. Tenekeden kendime bir saz yapt\u0131m. K\u0131sa zamanda teneke saz\u0131mla saz \u00e7almay\u0131 \u00f6\u011frendim. Daha sonra har\u00e7l\u0131klar\u0131m\u0131 biriktirip kendime bir saz ald\u0131m. K\u00f6yde d\u00fc\u011f\u00fcnlere giderdim sabahlara kadar \u00e7alar s\u00f6yledi\u011fim oldu. Saz \u00e7ald\u0131\u011f\u0131m\u0131 duyan k\u00f6y\u00fcn baz\u0131 \u00f6r\u00fcmcek kafal\u0131 insanlar\u0131 babama saz \u00e7alman\u0131n g\u00fcnah oldu\u011funu, \u00d6ld\u00fc\u011f\u00fcmde cehennemde yanaca\u011f\u0131m\u0131 s\u00f6ylemi\u015fler. Babam bu insanlar\u0131n s\u00f6zlerine inanarak cehennemde yanmama i\u00e7in saz \u00e7almama izin vermedi. Bir m\u00fcddet saz\u0131 kom\u015fularda saklad\u0131m. Bir g\u00fcn kom\u015fudan saz\u0131m\u0131 al\u0131p eve geldim. Evde saz \u00e7al\u0131yordum. Aniden babam geldi. Ben sana saz \u00e7alma demedim mi deyip saz\u0131 elimden ald\u0131 duvara vurup k\u0131rd\u0131. Saz\u0131m\u0131n k\u0131r\u0131lmas\u0131na dayanamad\u0131m. Bu \u015fiiri yaz\u0131p babama not b\u0131rakt\u0131m. <br\/>                                  .<br\/>               Bask\u0131y\u0131 art\u0131rd\u0131n \u015fu benden yana,<br\/>               Babac\u0131\u011f\u0131m beni getirdin cana,<br\/>               Biricik saz\u0131m\u0131 \u00e7ok g\u00f6rd\u00fcn bana,<br\/>               Duvara vurarak k\u0131rd\u0131n\u0131z babam.<br\/>                                  .<br\/>         Evimden ve k\u00f6y\u00fcmden ka\u00e7t\u0131m: <br\/>         O gece babama k\u00fcserek evimden ve k\u00f6y\u00fcmden ka\u00e7t\u0131m. O tarihlerde k\u00f6y\u00fcn yolu ve arabas\u0131 yoktu. Pe\u015fimden gelen olur korkusuyla yola gitmedim. Tepeden tepeye giderek, baz\u0131 yerlerde k\u0131s\u0131\u011f\u0131n o azg\u0131n ve so\u011fuk sular\u0131n\u0131 ge\u00e7erek, On d\u00f6rt saat a\u00e7 susuz, yayan y\u00fcr\u00fcyerek k\u00f6ye otuz kilometre uzakta olan asfalta vard\u0131m. Yats\u0131 namaz\u0131 bir y\u00fck kamyonuna binerek Mara\u015f\u2019a gittim. Mara\u015f\u2019ta Kimseyi tan\u0131m\u0131yordum. Yatacak yerim de yoktu. Birilerine sordum. Bana bir yer tarif ettiler, gittim. Tarif edilen yer, Saray alt\u0131 Mahallesi\u2019nde bir han,<br\/>       Bir Y\u0131l Handa kald\u0131m:<br\/>       Gece hana geldi\u011fimde hanc\u0131ya derdimi anlatt\u0131m. Bana bir haftal\u0131\u011f\u0131na 60 kuru\u015f verdi. \u0130lk i\u015fim bir ekmek iki domates al\u0131p karn\u0131m\u0131 doyurdum. Bu handa g\u00fcnl\u00fc\u011f\u00fc on kuru\u015fa bir y\u0131l kald\u0131m, i\u015fsizdim. \u0130n\u015faatlarda \u00e7al\u0131\u015ft\u0131m. Hamall\u0131k, ayakkab\u0131 boyac\u0131l\u0131\u011f\u0131 seyyar sat\u0131c\u0131l\u0131k yapt\u0131m. G\u00fcnl\u00fck gazete ve dergiler satt\u0131m. Daha sonra bir foto\u011fraf makinesi alarak foto\u011fraf\u00e7\u0131l\u0131k yapt\u0131m. \u0130lk i\u015fim hanc\u0131ya olan 60 kuru\u015f borcumu \u00f6dedim. \u015eiir yazmaya devam ediyordum. Yazd\u0131\u011f\u0131m \u015fiirlerimi matbaalarda \u00e7o\u011faltarak \u00e7ar\u015f\u0131da, pazarda, mahallelerde satmaya ba\u015flad\u0131m. Biriktirdi\u011fim \u00fc\u00e7 be\u015f kuru\u015f ile kendime bir saz ald\u0131m. \u015eiirlerimi satarken \u00e7ok zaman saz\u0131m yan\u0131mda olurdu. Bulundu\u011fum m\u00fcsait ortamlarda \u00e7alar s\u00f6ylerdim. Etraf\u0131ma toplanan insanlara irticalen s\u00f6ylerdim. Bu da insanlar\u0131n ho\u015flar\u0131na giderdi. Fakat zab\u0131talar bana bir t\u00fcrl\u00fc rahat ettirmezlerdi.<br\/>          Bak\u0131n\u0131z kiminle at\u0131\u015ft\u0131m:<br\/>        Bir\u00e7ok \u015fair ve \u00e2\u015f\u0131klarla kar\u015f\u0131la\u015f\u0131p tan\u0131\u015ft\u0131m. \u015eairlerle at\u0131\u015fmalar yapt\u0131m.1967 y\u0131l\u0131yd\u0131 Kahramanmara\u015f\u2019ta \u00e7ar\u015f\u0131 ba\u015f\u0131nda \u015fiir sat\u0131yordum. Ba\u015f\u0131 po\u015fulu, s\u0131rt\u0131 abal\u0131, aya\u011f\u0131 \u015falvarl\u0131 ham \u00e7ar\u0131kl\u0131, k\u0131l \u00e7orapl\u0131, iri yar\u0131 bir adam g\u00f6rd\u00fcm. Yan\u0131na sokuldum. Yaz\u0131n bu s\u0131ca\u011f\u0131nda neden bu k\u0131yafetle gezdi\u011fini kim oldu\u011funu irticalen sordum, \u015fiirleriyle aniden bana cevap vermeye ba\u015flad\u0131.<br\/>       Ben ona o bana epey devam ettik. \u015eiirinin son k\u0131tas\u0131nda Abdulvahap Kocaman oldu\u011funu \u00f6\u011frendim. \u015ea\u015f\u0131rd\u0131m \u00f6z\u00fcr dileyip elini \u00f6pt\u00fcm. S\u0131rt\u0131m\u0131 s\u0131vazlad\u0131. Me\u011ferse kendiside teybe okudu\u011fu kasetleri sat\u0131yormu\u015f. At\u0131\u015fmalar\u0131m\u0131z\u0131 kasete kaydetmi\u015f. Bana kendi sesi olan ve at\u0131\u015fmalar\u0131m\u0131z\u0131n oldu\u011fu kasetini hediye etti. <br\/>        Bu b\u00fcy\u00fck \u015fairi asla unutamam. \u00d6nceleri de ismini duyard\u0131m. Fakat tan\u0131mazd\u0131m. B\u00f6ylece tan\u0131\u015fm\u0131\u015f olduk.14 A\u011fustos 2005 tarihinde vefat etti. Kendisine Allah\u2019tan rahmet ailesine ve t\u00fcm sevenlerine sab\u0131r ve ba\u015f sa\u011fl\u0131\u011f\u0131 <br\/>      Diliyorum. T\u00fcrkiye\u2019de bir\u00e7ok il, il\u00e7e, k\u00f6y dola\u015ft\u0131m. Halk\u0131m beni \u00c2\u015f\u0131k Ali olarak tan\u0131d\u0131. Sayfan\u0131n ba\u015f\u0131nda da anlatt\u0131\u011f\u0131m gibi \u00c2\u015f\u0131kl\u0131k mahlas\u0131n\u0131 bana halk\u0131m verdi. Maceray\u0131 ve \u00f6v\u00fcnmeyi sevmem. Oldu\u011fum gibi g\u00f6r\u00fcnmeye, g\u00f6r\u00fcnd\u00fc\u011f\u00fcm gibi olmaya \u00e7al\u0131\u015f\u0131r\u0131m. Gen\u00e7li\u011fimde bir\u00e7ok \u015fiiri ve t\u00fcrk\u00fcleri kafamda tutard\u0131m. \u015eimdi ise hepsini unuttum ezbere tek kelimede olsa ne t\u00fcrk\u00fc ne \u015fiir bilirim. Velhas\u0131l gurbetin kahr\u0131n\u0131 \u00e7ok \u00e7ektim. <br\/>         Anam, \u015fehre gelip gidenlerle evine d\u00f6ns\u00fcn diye ara s\u0131ra haber sal\u0131yordu annemi k\u0131ramazd\u0131m. Ge\u00e7mi\u015fte babama olan darg\u0131nl\u0131klar\u0131m\u0131, k\u0131rg\u0131nl\u0131klar\u0131m\u0131 unutarak Tekrar k\u00f6y\u00fcme d\u00f6nd\u00fcm. Son zamanlarda i\u00e7ine kapal\u0131 biri olarak toplumlardan uzakla\u015ft\u0131m. <br\/>          Asker arkada\u015flar\u0131m:<br\/>       Evliydim. 1968\u2019in son aylar\u0131nda askere gittim. \u0130lk birli\u011fim Sivas Temel tepe. K\u00f6ye mektup yazarak saz\u0131m\u0131 istedim PTT ile g\u00f6nderdiler. Komutanlar\u0131m saz \u00e7almama m\u00fcsaade ettiler. Cumartesi Pazar g\u00fcnleri alay\u0131n anons cihaz\u0131ndan \u00e7alar s\u00f6ylerdim. Sivas\u2019ta Y\u0131lmaz G\u00fcney ile tan\u0131\u015ft\u0131m. Okudu\u011fu i\u00e7in askere ge\u00e7 geldi\u011fini s\u00f6ylemi\u015fti.<br\/>1984 Y\u0131l\u0131nda Fransa\u2019da vefat etti.<br\/>          \u0130ki ay sonra Tokat\u2019a tayin oldum. Tokat\u2019ta da Muhlis Akarsu ile tan\u0131\u015ft\u0131m. Akarsu ile subay gazinosunda bir defa sahne ad\u0131m \u0130ki ay sonra usta birli\u011fi\u2019ne gitmek \u00fczere kura \u00e7ektik. Muhlis Akarsu Erzurum Hasan Kale\u2019ye, ben Gaziantep\u2019e gidecektim komutan yerlerimizi de\u011fi\u015ftirdi. Ben Erzurum Hasan kale\u2019ye Muhlis Akarsu Gaziantep top taburuna gitti. 1993 de e\u015fiyle birlikte Sivas Mad\u0131mak otelinde yanarak can verdiler. \u0130kisini de rahmetle an\u0131yorum. Yirmi d\u00f6rt ay askerlik yapt\u0131m. Asker oca\u011f\u0131nda \u015fiir yazmaya devam ettim. O tarihlerde yazd\u0131\u011f\u0131m \u015fiirlerim bulundu\u011fum il ve \u0130l\u00e7enin mahalli gazetelerinde ve dergilerinde yay\u0131mland\u0131. O g\u00fcnk\u00fc gazete ve dergileri hala saklar\u0131m. K\u00f6y\u00fcme d\u00f6nd\u00fc\u011f\u00fcmde i\u015fsizdim. Yapacak bir i\u015fim yoktu. Birka\u00e7 y\u0131l \u00c7ukurova tarlalar\u0131nda \u00e7apa vurdum, pamuk toplad\u0131m. Sonunda kendime bir meslek edinmeyi d\u00fc\u015f\u00fcnd\u00fcm. <br\/>        Radyo tamircili\u011fine ba\u015flad\u0131m:<br\/>       Baz\u0131 elektronik kitaplar al\u0131p okuyarak, usta yan\u0131nda \u00e7al\u0131\u015fmadan radyo ve televizyon tamircili\u011fini saz \u00e7almay\u0131 en k\u0131sa zamanda, Kendi kendime A\u2019 dan Z\u2019 ye \u00f6\u011frendim. O tarihlerde Cerit\u2019te elektrik yoktu. Cerit halk\u0131 bilir. Ald\u0131\u011f\u0131m bir avu\u00e7 radyo par\u00e7alar\u0131n\u0131 bir araya getirerek d\u0131\u015f kabini d\u00e2hil yeni radyolar imal ettim. \u0130l\u00e7ede elektrik yoktu gazoca\u011f\u0131nda demir \u0131s\u0131tarak radyonun lehim i\u015flerini yapt\u0131m. 30 kilometreye kadar yay\u0131n yapabilen radyo vericisi yapt\u0131m. Bu vericiyle \u00e7al\u0131p s\u00f6yledi\u011fim t\u00fcrk\u00fclerimi Cerit halk\u0131na ve \u00e7evre k\u00f6ylere dinlettim. Bir m\u00fczevirin \u015fik\u00e2yeti \u00fczerine mahkemeye verildim. \u0130ki y\u0131l yarg\u0131land\u0131m. Herhangi bir sicilim olmad\u0131\u011f\u0131 i\u00e7in be\u015f y\u0131l su\u00e7 i\u015flememek \u015fart\u0131yla davam ertelendi. <br\/>         \u0130ki Y\u0131l \u00c7ay Oca\u011f\u0131 \u00c7al\u0131\u015ft\u0131rd\u0131m: <br\/>     Bir dinamo bir su motoru al\u0131p Jenerat\u00f6r\u00fc kendim yapt\u0131m. Bir televizyon ald\u0131m. Televizyonu bir m\u00fcddet evde seyrettik sonra bir i\u015f yeri kiralayarak 1977\/1978 y\u0131llar\u0131nda iki y\u0131l \u00e7ay oca\u011f\u0131 \u00e7al\u0131\u015ft\u0131rd\u0131m. Kapatt\u0131\u011f\u0131mda veresiye defterinin sayfas\u0131n\u0131 a\u00e7madan Sobaya vurup yakt\u0131m. 1984 y\u0131l\u0131nda k\u00f6ye elektrik geldi. Tamircili\u011fin yan\u0131 s\u0131ra bir m\u00fcddet foto\u011fraf\u00e7\u0131l\u0131k, Elektrik, tesisat\u00e7\u0131l\u0131\u011f\u0131 su tesisat\u00e7\u0131l\u0131\u011f\u0131, yaparak, ge\u00e7imimi, sa\u011flad\u0131m. <br\/>          Ya\u015fad\u0131\u011f\u0131m hayat\u0131m\u0131, \u00fcz\u00fcnt\u00fclerimi, sevincimi, pi\u015fmanl\u0131klar\u0131m\u0131, ibretlik olaylar\u0131 t\u00fcm y\u00f6nleriyle anlatsam sayfalar yetmez. Bir\u00e7ok insan\u0131n hayat\u0131 ac\u0131, tatl\u0131 ya\u015fanm\u0131\u015f ger\u00e7eklerle doludur. Ya\u015fananlar\u0131n bir k\u0131sm\u0131 anlat\u0131labilecek ve ders al\u0131nabilecek t\u00fcrlerden oldu\u011fu gibi baz\u0131 olaylar ise ya\u015fayanda s\u0131r olarak kal\u0131r. Bir yak\u0131n\u0131yla dahi payla\u015fmaz. O insan\u0131n kendisiyle birlikte mezara gider. Ben de o ki\u015filerden biriyim. Her insan i\u00e7in ya\u015fanm\u0131\u015f \u00fcz\u00fcnt\u00fcn\u00fcn, sevincin, Ba\u015far\u0131n\u0131n ve ba\u015far\u0131s\u0131zl\u0131\u011f\u0131n hayat\u0131n birer par\u00e7as\u0131 oldu\u011funu anlatmaya \u00e7al\u0131\u015ft\u0131m. <br\/>        Hayattan \u00fcmit kesilmemesi gerekti\u011fini, \u0130nsanlar aras\u0131nda akrabal\u0131klar\u0131n, kom\u015fuluklar\u0131n, dostluklar\u0131n, arkada\u015fl\u0131klar\u0131n bitmemesini daim olmas\u0131n\u0131 isterim. \u00c7ekti\u011fim cefa ve s\u0131k\u0131nt\u0131lara ra\u011fmen  Bug\u00fcn her \u015feyimi babama bor\u00e7luyum. Allah rahmet eylesin. E\u011fer babam saz\u0131m\u0131 k\u0131rmasayd\u0131 belki k\u00f6y\u00fcmden ayr\u0131l\u0131p gurbete gitmezdim. K\u00f6y\u00fcmden \u00e7\u0131kmazd\u0131m. Hayat\u0131n zorluklar\u0131n\u0131, \u00e7ilelerini ya\u015famas\u0131n\u0131 bilemezdim. <br\/>        Belki de \u015fiir dahi yazamazd\u0131m \u00c7ocuklu\u011fumda babamdan g\u00f6rd\u00fc\u011f\u00fcm a\u011f\u0131r bask\u0131lar bug\u00fcn dahi r\u00fcyalar\u0131ma girer. \u201cMaalesef  babama olan evlatl\u0131k borcumu \u00f6deyemedi\u011fimi ge\u00e7mi\u015fteki hatalar\u0131m\u0131 ancak kendim baba oldu\u011fumda anlad\u0131m.\u201d Her \u00e7ocuk benim gibi o ya\u015flarda kendi egosunu \u00f6ne \u00e7\u0131kar\u0131r. Ama zaman\u0131 gelince baban\u0131n hakl\u0131l\u0131\u011f\u0131 anla\u015f\u0131l\u0131r. \u0130nsanlar her \u015feyi daha iyi anlam\u0131\u015f olur.1990\/2000 Y\u0131llar\u0131nda bir kamera alarak D\u00fc\u011f\u00fcnlerde bayramlarda kamera \u00e7ekimleri ve foto\u011fraf\u00e7\u0131l\u0131k yapt\u0131m.<br\/>           \u00d6zel alb\u00fcm\u00fcm yok:<br\/>      Teyp kasetlerine kendi yazd\u0131klar\u0131m\u0131 ve baz\u0131 sanat\u00e7\u0131lar\u0131n eserlerini saz\u0131m e\u015fli\u011finde okudum. 60\u2019l\u0131k ve 90\u2019l\u0131k olarak 30 tane teyp ses kasetlerim var. 1985 de \u0130lk bilgisayar\u0131m komador 64 le tan\u0131\u015ft\u0131m 10 y\u0131l u\u011fra\u015ft\u0131m oyunlar ve baz\u0131 pro\u011framlar yazd\u0131m sonunda hepsini bir arkada\u015f\u0131ma hediye ettim. 2004 Tarihinde bilgisayar ve internet ile tan\u0131\u015ft\u0131m. Teknolojiden yararlanarak t\u00fcm ses kay\u0131tlar\u0131m\u0131 videolar\u0131m\u0131 Makalelerimi \u015eiirlerimi internet ortam\u0131na aktard\u0131m. Ayr\u0131ca Kahramanmara\u015f,(Aksu) Televizyonunda Ad\u0131yaman (Asu) televizyonunda canl\u0131 yay\u0131nlara kat\u0131l\u0131p \u015fiirler okuyarak sohbetler ettim. <br\/>                          Web Sayfalar\u0131m:<br\/>      \u00c2\u015f\u0131k Ali Ata\u015f ad\u0131ma 3 tane web sayfam 1 tane video ve belgesel slayt Web sayfam vard\u0131r. 2006 y\u0131l\u0131nda (http:\/\/www.atasali.com\/) sayfamda \u00c7a\u011flayancerit\u2019i ilk olarak d\u00fcnyaya tan\u0131tt\u0131m. Ayr\u0131ca sayfalar\u0131mda \u015fiirlerimi makalelerimi g\u00fcnl\u00fck haberleri ve resimler yay\u0131mlamaya devam ediyorum. (http:\/\/atasali.blogspot.com.tr\/)  (http:\/\/cerithaber.blogspot.com\/<br\/>(https:\/\/atasalibelgesel.blogspot.com\/) <br\/>       Sayfalar\u0131m sayesinde d\u00fcnya insanlar\u0131 \u00c7a\u011flayancerit\u2019i ve \u00c2\u015f\u0131k Ali\u2019yi daha yak\u0131ndan tan\u0131d\u0131lar. Halkla i\u00e7 i\u00e7e oldum. \u0130nternet ortam\u0131nda \u00e7ok \u015fair ve yazar dostlar\u0131m olmu\u015ftur. \u0130l\u00e7emizde \u00fcniversite okuyan gen\u00e7lerimiz ve hi\u00e7 <br\/>Tan\u0131mad\u0131\u011f\u0131m bir\u00e7ok \u00fcniversite \u00f6\u011frencileri biyografimden, Yaz\u0131lar\u0131mdan \u015fiirlerimden faydalanarak tezlerini tamamlam\u0131\u015flard\u0131r. Buda benim i\u00e7in gurur vericidir.31 A\u011fustos 2013 de yay\u0131mlanan (\u00c7a\u011flayancerit\u2019in Sesi) gazetesinde yedi ay kadar k\u00f6\u015fe yazarl\u0131\u011f\u0131 yapt\u0131m. Bu gazetede \u015fiirlerim ve makalelerim yay\u0131mland\u0131. 1967\/2019 y\u0131llar\u0131 aras\u0131nda yazd\u0131\u011f\u0131m t\u00fcm \u015fiirlerimi ve Bir\u00e7ok makalelerimi kitapla\u015ft\u0131rd\u0131m. 11 tane \u015fiir kitab\u0131 1 tane Cerit ile ilgili genel k\u00fclt\u00fcre dayal\u0131 275 sayfa olarak bas\u0131ma haz\u0131r. <br\/>         Bu kitab\u0131mda Cerit\u2019in ge\u00e7mi\u015fini gelece\u011fini Hem \u015fiirlerimde hem makalelerimde adan Z - Y anlatt\u0131m kitaplar\u0131m b\u00fcy\u00fck bir hazine k\u00fclt\u00fcr\u00fcne sahiptir Okuyunca anlars\u0131n\u0131z. Sa\u011fl\u0131\u011f\u0131m el verdi\u011fi m\u00fcddet\u00e7e yazmaya devam edece\u011fim.<br\/>                          Yazd\u0131\u011f\u0131m kitaplar:<br\/>  1-(\u00c7a\u011flayancerit) isimli \u015fiir kitab\u0131m Ekim 2011y\u0131l\u0131nda <br\/>      (144) sayfa olarak Ukde yay\u0131nlar\u0131ndan \u00e7\u0131kt\u0131.<br\/>  2-(Anlatamad\u0131m) isimli \u015fiir kitab\u0131m Ekim 2012 y\u0131l\u0131nda<br\/>      (144) sayfa olarak Ukde yay\u0131nlar\u0131ndan \u00e7\u0131kt\u0131.<br\/>  3-(\u0130nanmad\u0131lar) isimli \u015fiir kitab\u0131m May\u0131s 2014 y\u0131l\u0131nda <br\/>      (208) sayfa olarak Ukde yay\u0131nlar\u0131ndan \u00e7\u0131kt\u0131.<br\/>  4-(Dinlemediler) isimli \u015fiir kitab\u0131m Aral\u0131k 2015 y\u0131l\u0131nda<br\/>      (224) sayfa olarak Ukde yay\u0131nlar\u0131ndan \u00e7\u0131kt\u0131.<br\/>  5-(D\u00fc\u015f\u00fcn\u00fcyorum) isimli \u015fiir kitab\u0131m Aral\u0131k 2016 <br\/>      Y\u0131l\u0131nda (224) sayfa olarak Ukde yay\u0131nlar\u0131ndan \u00e7\u0131kt\u0131.<br\/>  6-(Umudu Kestim) isimli \u015fiir kitab\u0131m Ekim 2017 <br\/>      Y\u0131l\u0131nda (224) sayfa olarak Ukde yay\u0131nlar\u0131ndan \u00e7\u0131kt\u0131.<br\/>  7-(K\u00fcst\u00fcm Ben) isimli \u015fiir kitab\u0131m Kas\u0131m 2018 <br\/>      Y\u0131l\u0131nda (224) sayfa olarak Ukde yay\u0131nlar\u0131ndan \u00e7\u0131kt\u0131.<br\/>  8-(Yaranamad\u0131m) isimli \u015fiir kitab\u0131m Kas\u0131m 2019 y\u0131l\u0131nda<br\/>      (224) sayfa olarak Ukde yay\u0131nlar\u0131ndan \u00e7\u0131kt\u0131. <br\/>  9-(Kimi Koydun ki!) isimli \u015fiir kitab\u0131m Mart 2021 y\u0131l\u0131nda  <br\/>      (224) sayfa olarak Ukde yay\u0131nlar\u0131ndan \u00e7\u0131kt\u0131.<br\/> 10-(Sitemim Vard\u0131r) isimli \u015fiir kitab\u0131m bas\u0131ma haz\u0131r <br\/>       Rabbim \u00f6m\u00fcr Verdiyse 2021 Y\u0131l\u0131 sonlar\u0131nda (224) <br\/>       Sayfa olarak Ukde yay\u0131nlar\u0131ndan \u00e7\u0131kacakt\u0131r.<br\/> 11-(D\u00fc\u015f\u00fcnen mi Var?) isimli \u015fiir kitab\u0131m rabbim \u00f6m\u00fcr <br\/>      Verdiyse 2022 y\u0131l\u0131 sonlar\u0131nda (224) sayfa olarak<br\/>      Ukde yay\u0131nlar\u0131ndan \u00e7\u0131kacakt\u0131r.<br\/> 12-\u00c7a\u011flayancerit\u2019te Ya\u015fanm\u0131\u015f ger\u00e7ekler Ve Di\u011ferleri) <br\/>      \u0130simli genel k\u00fclt\u00fcre dayal\u0131 Kitab\u0131m bas\u0131ma Haz\u0131r.<br\/>      Allah Nasip ettiyse \u00f6n\u00fcm\u00fczdeki Y\u0131llarda (265) sayfa <br\/>      Olarak Yay\u0131mlanacakt\u0131r.            \u00c2\u015f\u0131k Ali Ata\u015f <br\/> <br \/>\n<br \/>\n\n \n Eserleri <br \/>\n\n\r<br\/>                  Yazd\u0131\u011f\u0131m kitaplar:\r<br\/>  1-(\u00c7a\u011flayancerit) isimli \u015fiir kitab\u0131m Ekim 2011y\u0131l\u0131nda \r<br\/>      (144) sayfa olarak Ukde yay\u0131nlar\u0131ndan \u00e7\u0131kt\u0131.\r<br\/>  2-(Anlatamad\u0131m) isimli \u015fiir kitab\u0131m Ekim 2012 y\u0131l\u0131nda\r<br\/>      (144) sayfa olarak Ukde yay\u0131nlar\u0131ndan \u00e7\u0131kt\u0131.\r<br\/>  3-(\u0130nanmad\u0131lar) isimli \u015fiir kitab\u0131m May\u0131s 2014 y\u0131l\u0131nda \r<br\/>      (208) sayfa olarak Ukde yay\u0131nlar\u0131ndan \u00e7\u0131kt\u0131.\r<br\/>  4-(Dinlemediler) isimli \u015fiir kitab\u0131m Aral\u0131k 2015 y\u0131l\u0131nda\r<br\/>      (224) sayfa olarak Ukde yay\u0131nlar\u0131ndan \u00e7\u0131kt\u0131.\r<br\/>  5-(D\u00fc\u015f\u00fcn\u00fcyorum) isimli \u015fiir kitab\u0131m Aral\u0131k 2016 \r<br\/>      Y\u0131l\u0131nda (224) sayfa olarak Ukde yay\u0131nlar\u0131ndan \u00e7\u0131kt\u0131.\r<br\/>  6-(Umudu Kestim) isimli \u015fiir kitab\u0131m Ekim 2017 \r<br\/>      Y\u0131l\u0131nda (224) sayfa olarak Ukde yay\u0131nlar\u0131ndan \u00e7\u0131kt\u0131.\r<br\/>  7-(K\u00fcst\u00fcm Ben) isimli \u015fiir kitab\u0131m Kas\u0131m 2018 \r<br\/>      Y\u0131l\u0131nda (224) sayfa olarak Ukde yay\u0131nlar\u0131ndan \u00e7\u0131kt\u0131.\r<br\/>  8-(Yaranamad\u0131m) isimli \u015fiir kitab\u0131m Kas\u0131m 2019 y\u0131l\u0131nda\r<br\/>      (224) sayfa olarak Ukde yay\u0131nlar\u0131ndan \u00e7\u0131kt\u0131. \r<br\/>  9-(Kimi Koydun ki!) isimli \u015fiir kitab\u0131m Mart 2021 y\u0131l\u0131nda  \r<br\/>      (224) sayfa olarak Ukde yay\u0131nlar\u0131ndan \u00e7\u0131kt\u0131.\r<br\/>10-(Sitemim Vard\u0131r) isimli \u015fiir kitab\u0131m bas\u0131ma haz\u0131r \r<br\/>       Rabbim \u00f6m\u00fcr Verdiyse 2021 Y\u0131l\u0131 sonlar\u0131nda (224) \r<br\/>       Sayfa olarak Ukde yay\u0131nlar\u0131ndan \u00c7\u0131kacakt\u0131r.\r<br\/> 11-(\u00dczg\u00fcn\u00fcm Cerit) isimli \u015fiir kitab\u0131m rabbim \u00f6m\u00fcr \r<br\/>      Verdiyse 2022 y\u0131l\u0131 sonlar\u0131nda (224) sayfa olarak\r<br\/>      Ukde yay\u0131nlar\u0131ndan \u00e7\u0131kacakt\u0131r.\r<br\/> 12-\u00c7a\u011flayancerit\u2019te Ya\u015fanm\u0131\u015f ger\u00e7ekler Ve Di\u011ferleri) \r<br\/>      \u0130simli genel k\u00fclt\u00fcre dayal\u0131 Kitab\u0131m bas\u0131ma Haz\u0131r. Allah\r<br\/>      Nasip ettiyse \u00f6n\u00fcm\u00fczdeki Y\u0131llarda (265) sayfa Olarak \r<br\/>      Yay\u0131mlanacakt\u0131r.                  \u00c2\u015f\u0131k Ali Ata\u015f \r<br\/>                                                         \r<br\/>\r<br\/>\r<br\/> \n \n"
}