{
    "Adi": "Adn&#238;",
    "dogumTarihi": "\n",
    "sairHayati": "\n\n\nYa\u015fad\u0131\u011f\u0131 d\u00f6nem: 15.yy <br\/>Hayat\u0131: Mahmud Pa\u015fa'n\u0131n ailesi ile do\u011fum yeri ve y\u0131l\u0131 hakk\u0131nda \u00e7a\u011fda\u015f\u0131 T\u00fcrk tarih\u00e7ilerinin eserlerinde bilgi yoktur. Sonraki y\u00fczy\u0131llara ait tezkirelerden K\u00fcnh\u00fc'l-Ahb\u00e2r ile Had\u00eekat\u00fc'l-M\u00fcl\u00fbk ve'l-V\u00fczer\u00e2 adl\u0131 eserlerde H\u0131rvat as\u0131ll\u0131 oldu\u011fu belirtilmektedir. Bey\u00e2n\u00ee Tezkiresi, K\u00fcnh\u00fc'l-Ahb\u00e2r, Me\u015f\u00e2ir\u00fc'\u015f-\u015euar\u00e2 ile Tezkiret\u00fc'\u015f-\u015euar\u00e2 da Alacahisarl\u0131 oldu\u011fu kan\u0131s\u0131ndaysa da Mahmud Pa\u015fa'n\u0131n biyografisini yazan \u015e. Tekinda\u011f, bu kay\u0131tlar\u0131n do\u011frulu\u011funu \u015f\u00fcpheyle kar\u015f\u0131lamakta ve Babinger'in verdi\u011fi bilgilere dayanarak babas\u0131n\u0131n S\u0131rp despotu Angelos ailesinin Teselya kolundan gelmi\u015f olmas\u0131 ihtimalini kuvvetli g\u00f6rmektedir. <br\/><br\/>Yerli kaynaklardan yaln\u0131zca He\u015ft Bihi\u015ft adl\u0131 eserde babas\u0131n\u0131n ad\u0131n\u0131n Abdullah oldu\u011fu yaz\u0131lan \u015f\u00e2irimizin soyuyla ve sonraki hayat\u0131yla ilgili bir ba\u015fka husus, baz\u0131 tezkirelerde ve menak\u0131pn\u00e2melerde Mahmud Pa\u015fa ile Kassabz\u00e2de Mahmud Bey'in kar\u0131\u015ft\u0131r\u0131lmas\u0131d\u0131r. Bu konuda Halil \u0130nalc\u0131k, Sadrazam Mahmud Pa\u015fa ile Bursa suba\u015f\u0131s\u0131 Kassabz\u00e2de C\u00fcbbe Ali Bey'in o\u011flu Mahmud Bey'in farkl\u0131 \u015fah\u0131slar oldu\u011funu belirtmektedir. \u00c2mil \u00c7elebio\u011flu ise, Yaz\u0131c\u0131o\u011flu Mehmed'in dostlar\u0131ndan bahsederken m\u00fcellif hatt\u0131 Muhammediye'deki <br\/>Veziri var idi bir n\u00fcr-\u0131 Vehh\u00e2b <br\/>Ad\u0131 Mahmud Pa\u015fa 'di \u0130bn-i kass\u00e2b (8864)  <br\/>beytinden hareketle \"Fatih Sultan Mehmed'in vez\u00eer-i azam\u0131 Mahmud Pa\u015fa Kasabo\u011flu Mahmud'dan ba\u015fkas\u0131 de\u011fildir\" demektedir. <br\/><br\/>Tezkirelere g\u00f6re sava\u015f esiri olarak veya intisap yoluyla Mehmed A\u011fa'n\u0131n himayesine giren Mahmud Pa\u015fa'n\u0131n bundan sonraki hayat\u0131na ait bilgiler daha nettir. <br\/><br\/>Mehmed A\u011fa'n\u0131n himayesiyle Edirne saray\u0131nda \u00f6\u011frenim g\u00f6rd\u00fckten sonra II. Mehmed'in tahta \u00e7\u0131k\u0131\u015f\u0131yla birlikte ocak a\u011fal\u0131\u011f\u0131 r\u00fctbesi verilir (1451)  ve \u0130stanbul ku\u015fatmas\u0131nda g\u00f6rev al\u0131r. Fatih'le birlikte bir\u00e7ok sava\u015fa kat\u0131lan Mahmud Pa\u015fa, Belgrad seferindeki ba\u015far\u0131lar\u0131 \u00fczerine 1454'te vezir ve Rumeli beylerbeyi olur. 1458'de S\u0131rbistan i\u015fini halletmesi i\u00e7in g\u00f6revlendirilir ve baz\u0131 kaleleri alarak b\u00f6lgedeki Osmanl\u0131 hakimiyetini g\u00fc\u00e7lendirir. 1460'ta Fatih'le birlikte gitti\u011fi ikinci Mora seferinde Mistra (\u0130sparta)  kalesini, ikna yoluyla ele ge\u00e7irir. <br\/><br\/>1461 y\u0131l\u0131nda yine Fatih'le birlikte Amasra, Sinop ve Trabzon seferine \u00e7\u0131kar. Bu seferde Mahmud Pa\u015fa Amasra'y\u0131 150 gemilik bir filoyla ku\u015fat\u0131rken Fatih de karadan gelir ve \u015fehir al\u0131n\u0131r. Sinop'un al\u0131nmas\u0131 harek\u00e2t\u0131n\u0131 sevk ve idare edip Rumeli ordusu kumandan\u0131 s\u0131fat\u0131yla Trabzon'a gelir ve hem halk\u0131 hem de imparatoru ikna ederek \u015fehri kan d\u00f6kmeden al\u0131r. 1462'de kat\u0131ld\u0131\u011f\u0131 Eflak sava\u015f\u0131nda \u00fcst\u00fcn basanlar g\u00f6sterir. Ayn\u0131 y\u0131l Midilli adas\u0131n\u0131 almakla g\u00f6revlendirilir ve bunu da ba\u015far\u0131r. <br\/><br\/>1463 y\u0131l\u0131nda Fatih'in S\u0131rbistan seferine kat\u0131l\u0131r ve isyan eden Venediklileri hezimete u\u011frat\u0131r. 1464 k\u0131\u015f\u0131nda Fatih'in Jajcza'y\u0131 ku\u015fatt\u0131\u011f\u0131 s\u0131rada h\u00fccuma ge\u00e7en Macarlara kar\u015f\u0131 g\u00f6revlendirilir ve onlar\u0131 geri d\u00f6nmeye mecbur b\u0131rak\u0131r. Ertesi y\u0131l Fatih'le birlikte Arnavutluk harek\u00e2t\u0131na kat\u0131l\u0131r. <br\/><br\/>1468 y\u0131l\u0131nda Fatih'le birlikte \u00e7\u0131kt\u0131\u011f\u0131 Karaman seferinde Pir Ahmed'i yakalayamay\u0131\u015f\u0131 ve g\u00f6revlendirildi\u011fi tehcir i\u015finde yanl\u0131 davran\u0131p r\u00fc\u015fvet ald\u0131\u011f\u0131 iddialar\u0131 \u00fczerine vezirlikten ve beylerbeyilikten azledilir. <br\/><br\/>Bir s\u00fcre sonra donanma komutan\u0131 olur (1469\/70)  ve kendisine Gelibolu sanca\u011f\u0131 verilip donanman\u0131n \u0131slah\u0131yla g\u00f6revlendirilir. 1470'teki E\u011friboz'un fethinde yine Fatih'le birliktedir. Bu zaferden sonra yeniden sadrazaml\u0131\u011fa y\u00fckseltilen Mahmud Pa\u015fa ile Fatih'in aras\u0131, Uzun Hasan'a kar\u015f\u0131 haz\u0131rlanan ordunun komutanl\u0131\u011f\u0131n\u0131 kabul etmeyi\u015fi \u00fczerine biraz a\u00e7\u0131l\u0131r. <br\/><br\/>11 Nisan 1473'te Fatih'le birlikte Sivas'a gelen Mahmud Pa\u015fa \u015eebinkarahisar'\u0131n al\u0131nmas\u0131n\u0131 \u00f6nermi\u015f; bu \u00f6nerisi kabul g\u00f6rmedi\u011fi gibi, Otlukbeli Sava\u015f\u0131'nda ikinci derecede bir g\u00f6reve getirilmi\u015ftir. Bu arada bir dizi sava\u015fta g\u00f6sterdi\u011fi ba\u015far\u0131ya ra\u011fmen g\u00f6zden d\u00fc\u015f\u00fcr\u00fclen Pa\u015fa, ikinci kez azledilmi\u015ftir. <br\/><br\/>Bir s\u00fcre Hask\u00f6y'deki \"h\u00e2s\"\u0131nda inzivaya \u00e7ekilen Mahmud Pa\u015fa, daha sonra Fatih'in huzuruna \u00e7\u0131karsa da y\u00fcz bulamaz. \u015eehzade Mustafa'y\u0131 \u00f6l\u00fcm\u00fcne sevindi\u011fi, bir rivayette ise bu i\u015fte parma\u011f\u0131n\u0131n oldu\u011fu bahanesiyle Yedikule'ye hapsedilir ve t\u00fcrbesindeki kitabeye g\u00f6re 1473'te, kaynaklara g\u00f6re ise 3 Temmuz (3 A\u011fustos)  1474'te -Fatih'in itiraf etti\u011fi hatas\u0131yla- orada \u00f6ld\u00fcr\u00fcl\u00fcr. T\u00fcrbesi, kendi yapt\u0131rd\u0131\u011f\u0131 camiin haziresindedir. <br \/>\n<br \/>\n\n \n Eserleri <br \/>\n\n\u00c7ocuklu\u011fundan itibaren Enderun'da saray terbiyesi ve e\u011fitimiyle yeti\u015fmi\u015ftir. B\u00fct\u00fcn tezkireler ile di\u011fer kaynaklar, \"tert\u00eeb \u00fczere\" \u00f6\u011frenim g\u00f6rd\u00fc\u011f\u00fcnden bahsetmekte, feraset ve ak\u0131ll\u0131l\u0131kta Osmanl\u0131 Devletinin yeti\u015ftirdi\u011fi ender vezirlerden saymaktad\u0131r. \u0130lm\u00ee yetene\u011fi ve zek\u00e2s\u0131n\u0131n k\u0131vrakl\u0131\u011f\u0131, Me\u015f\u00e2ir\u00fc'\u015f-\u015euar\u00e2\u2019da \"problemler di\u011fer insanlar\u0131n zihnine gelmeden onun kalbine do\u011farm\u0131\u015f\" s\u00f6zleriyle ifade edilmektedir. \r<br\/>\r<br\/>Fatih'in Huruf\u00eeli\u011fe duydu\u011fu ilgiyi kesmek i\u00e7in Mahmud Pa\u015fa'n\u0131n Edirne m\u00fcft\u00fcs\u00fc ve m\u00fcderrisi Fahreddin Acem\u00ee'nin de yard\u0131m\u0131yla Huruf\u00eeleri ortadan kald\u0131rmas\u0131, onun zek\u00e2 ve ferasetinin \u00f6rneklerinden yaln\u0131zca bir tanesidir. Devlet yetkilileri, \u00e2limler ve halk taraf\u0131ndan sevin\u00e7 ve takdirle kar\u015f\u0131lanan bu hadise, onun \"devlet-i ebed-m\u00fcddet\" \u00fclk\u00fcs\u00fcne ne denli ba\u011fl\u0131 oldu\u011funu ve bu u\u011furda nelerin yap\u0131lmas\u0131 gerekti\u011fini g\u00f6stermesi bak\u0131m\u0131ndan kayda de\u011fer. \r<br\/>\r<br\/>Mahmud Pa\u015fa'n\u0131n ki\u015fili\u011fi, ad\u0131yla \u00f6zde\u015fle\u015fen \u015fu d\u00f6rt niteli\u011fiyle \u00f6ne \u00e7\u0131kmaktad\u0131r: Fatih Sultan Mehmed'le beraberli\u011fi, yapt\u0131rd\u0131\u011f\u0131 e\u011fitim ve sosyal hizmet tesisleri, hay\u0131rseverli\u011fi, ilm\u00ee ve edeb\u00ee y\u00f6n\u00fc. \r<br\/>\r<br\/>Mahmud Pa\u015fa, 1451'de ocak a\u011fal\u0131\u011f\u0131 g\u00f6revine getirili\u015finden -\u00c2l\u00ee'ye g\u00f6re daha da \u00f6ncesinden- \u00f6l\u00fcm\u00fcne kadar Fatih Sultan Mehmed'in g\u00fcvendi\u011fi, sevdi\u011fi ve sayg\u0131 duydu\u011fu bir \u015fah\u0131s olarak tarihteki yerini alm\u0131\u015ft\u0131r. E\u011fitim i\u015flerinden sosyal hizmet \u00e7al\u0131\u015fmalar\u0131na, \u00fclkenin g\u00fcvenlik i\u015flerinden yap\u0131lan sava\u015flara ve \"divan\" kararlar\u0131ndan edeb\u00ee toplant\u0131lara kadar, Fatih'le birlikte Mahmud Pa\u015fa'n\u0131n m\u00fchr\u00fc de g\u00f6r\u00fclmektedir. Bu yak\u0131nl\u0131\u011f\u0131 Gelibolulu M. \u00c2l\u00ee, \"Horasan padi\u015fah\u0131 (H\u00fcseyn-i Baykara)  ile M\u00eer Ali \u015e\u00eer Nev\u00e2y\u00ee ve Fatih ile Mahmud Pa\u015fa aras\u0131ndaki \u015fanl\u0131 ve benzersiz beraberlik, devlet i\u015flerinden \u00f6te, zaman\u0131na g\u00f6re, y\u0131ld\u0131zlar\u0131n s\u00fcrekli ve mutlu beraberli\u011fine denktir\" \u015feklinde ifade etmektedir. \r<br\/>\r<br\/>Bu \u015fanl\u0131 beraberli\u011fin, ara s\u0131ra, entrikalar y\u00fcz\u00fcnden g\u00f6lgelendi\u011fi de olmu\u015ftur. Saraydaki iktidar \u00e7eki\u015fmelerinden hemen herkesin pay\u0131n\u0131 ald\u0131\u011f\u0131, yerini sa\u011flamla\u015ft\u0131rmak veya rakip g\u00f6rd\u00fc\u011f\u00fc kimseyi uzakla\u015ft\u0131rmak isteyenlerin hileye ve as\u0131ls\u0131z su\u00e7lamaya ba\u015fvurdu\u011fu s\u0131k\u00e7a g\u00f6r\u00fclmektedir. \u015e\u00e2irimizin de bir kez b\u00f6ylesi bir davran\u0131\u015f\u0131, hileye ba\u015fvurdu\u011fu, kay\u0131tlarda bulunmaktad\u0131r. \r<br\/>\r<br\/>Kaynaklara g\u00f6re, Mahmud Pa\u015fa'n\u0131n \u00f6ld\u00fcr\u00fclmesine, kimi yazarlara g\u00f6re ise \u015fehit edilmesine, belgelendirilememi\u015f bir su\u00e7lamayla karar verilmi\u015ftir. Mahmud Pa\u015fa Men\u00e2k\u0131bn\u00e2mesi ndeki Fatih'in karar\u0131ndan vazge\u00e7ti\u011fi, emrin zindana ula\u015fmas\u0131ndan biraz \u00f6nce infaz\u0131n ger\u00e7ekle\u015fti\u011fi, cenazeyi ziyarete gelen Fatih'in \u00e7ok a\u011flay\u0131p: \"Mahmud, sana ki bu i\u015fi etd\u00fcm, \u00e2hiret p\u00e2di\u015f\u00e2h\u0131 eyled\u00fcm, t\u00e2 ki sen\u00fcn mertebelerine biz de varay\u0131duk\", dediler kayd\u0131, efsanele\u015fmi\u015f beraberli\u011fin, tarih\u00ee kaynaklar yan\u0131 s\u0131ra halk nazar\u0131ndaki tezah\u00fcr\u00fcn\u00fcn belgesidir. \r<br\/>\r<br\/>\u0130stanbul'un Fethinden hemen sonra ba\u015flat\u0131lan e\u011fitim \u00e7al\u0131\u015fmalar\u0131nda g\u00f6rev alan Mahmud Pa\u015fa, Ali Ku\u015f\u00e7u ile birlikte Tetimme ve Sahn-\u0131 Seman medreseleri te\u015fkil\u00e2t\u0131n\u0131n kurucusudur. Kendi ad\u0131na da \u0130stanbul, Hask\u00f6y ve Sofya'da medrese yapt\u0131rm\u0131\u015ft\u0131r. \u00c2\u015f\u0131k \u00c7elebi, Harameyn-i \u015eer\u00eefeyn (Mekke ve Medine) 'de d\u00f6rt mezhep \u00fczere e\u011fitim veren medreseler yapt\u0131rd\u0131\u011f\u0131n\u0131 kaydetmektedir. S\u00fcheyl \u00dcnver, Mahmud Pa\u015fa'n\u0131n 1464 y\u0131l\u0131nda yapt\u0131rd\u0131\u011f\u0131 cami, a\u015f evi, s\u0131\u011f\u0131nma evi, medrese ve hamam k\u00fclliyesi i\u00e7inde kurdu\u011fu k\u00fct\u00fcphaneye vakfetti\u011fi eseflerden iki y\u00fcz kadar\u0131n\u0131 buldu\u011funu belirtmekte ve \u00f6zel k\u00fct\u00fcphanesinin temell\u00fck kitabesi ile kitaplar\u0131ndaki vak\u0131f m\u00fchr\u00fcn\u00fcn resimlerini vermektedir. \r<br\/>\r<br\/>Mahmud Pa\u015fa'n\u0131n \u015f\u00f6hretini ebed\u00eele\u015ftiren hizmetlerinden biri, g\u00fcn\u00fcm\u00fczde ad\u0131n\u0131 ya\u015fatmakta olan vak\u0131flar\u0131d\u0131r. Yapt\u0131rd\u0131\u011f\u0131 sosyal hizmet ve hay\u0131r tesislerinin masraflar\u0131n\u0131 kar\u015f\u0131lamak \u00fczere \u00e7ar\u015f\u0131lar ve k\u00f6yler vakfeden Mahmud Pa\u015fa'n\u0131n hayrat\u0131ndan baz\u0131lar\u0131 \u015funlard\u0131r: \u0130stanbul'da okul, cami, hamam, mahkeme, \u00e7e\u015fme, han ve 265 d\u00fckk\u00e2ndan olu\u015fan iki \u00e7ar\u015f\u0131; Ankara'da bedesten (kapal\u0131 \u00e7ar\u015f\u0131)  mescit ve han; Bursa'da kervansaray ve mescit; Edirne'de cami ve hamam; Hask\u00f6y'de medrese ve hamam; Sofya'da medrese, mescit, sebil ve han. \r<br\/>\r<br\/>Tezkireler, Mahmud Pa\u015fa'n\u0131n yoksullara yard\u0131m etti\u011finden ve c\u00f6mertli\u011finin son derece fazla oldu\u011fundan uzun uzun bahseder. Bunlar\u0131n aras\u0131nda, Mahmud Pa\u015fa'n\u0131n ta\u015fradan gelen medrese \u00f6\u011frencilerine ayn\u00ee yard\u0131mdan ba\u015fka be\u015f y\u00fczer ak\u00e7e ba\u011f\u0131\u015flad\u0131\u011f\u0131 ve cuma ak\u015famlar\u0131 verdi\u011fi yeme\u011fin i\u00e7ine nohut b\u00fcy\u00fckl\u00fc\u011f\u00fcnde alt\u0131n ve g\u00fcm\u00fc\u015f daneleri koydurdu\u011fu rivayeti dikkat \u00e7ekmektedir. Latif\u00ee Tezkiresi'nde, \"hayr-end\u00ee\u015f\" (iyilik d\u00fc\u015f\u00fcnen)  olmas\u0131 sebebiyle Fatih'in, halka ait i\u015fleri ona teslim etti\u011fi belirtilmektedir. \r<br\/>\r<br\/>Mahmud Pa\u015fa'n\u0131n iyiliksever y\u00f6n\u00fc, tarih kaynaklar\u0131nda belgeleriyle sabittir. O, yaln\u0131zca kendi halk\u0131na de\u011fil, M\u00fcsl\u00fcman olsun olmas\u0131n, sava\u015ft\u0131\u011f\u0131 d\u00fc\u015fmanlar\u0131na bile insan\u00ee duygularla yakla\u015fma erdemini g\u00f6sterebilen ender \u015fahsiyetlerdendir. Onun, yukar\u0131da de\u011finildi\u011fi \u00fczere, baz\u0131 kaleleri ve \u015fehirleri ikna yoluyla, kan d\u00f6kmeden teslim ald\u0131\u011f\u0131 ve Karaman'dan \u0130stanbul'a tehcir s\u0131ras\u0131nda zor durumda olanlara dokunmad\u0131\u011f\u0131 i\u00e7in iftiraya u\u011fray\u0131p vezirlikten azledildi\u011fi bilinmektedir. \r<br\/>\r<br\/>Mahmud Pa\u015fa'n\u0131n belirgin vas\u0131flar\u0131ndan olan engin insan sevgisini, biraz da, devlet adaml\u0131\u011f\u0131 g\u00f6revinin \u00f6n\u00fcne ge\u00e7en \u015f\u00e2ir g\u00f6nl\u00fcnde aramak gerekir. \r<br\/>\r<br\/>B\u00fct\u00fcn bunlar, halk\u0131n onu \"vel\u00ee\" olarak g\u00f6rmesine, onun hayat hik\u00e2yesinin efsanele\u015fip dilden dile ve ku\u015faktan ku\u015fa\u011fa anlat\u0131lmas\u0131na, sonu\u00e7ta, onun ad\u0131na \"men\u00e2k\u0131b-n\u00e2me\" yaz\u0131lmas\u0131na yol a\u00e7m\u0131\u015ft\u0131r. \r<br\/>\r<br\/>Fatih Sultan Mehmed'in \u00e7evresinde toplanan \u00e2limler ve edipler aras\u0131nda yer alan Mahmud Pa\u015fa, ilm\u00ee ve edeb\u00ee \u015fahsiyetleri himaye ve te\u015fvik edip onlarla bir araya gelerek kendisi de ayr\u0131ca bir mahfil kurmu\u015ftur. Al\u00e2eddin Ali, Enver\u00ee, Halim\u00ee, Hayat\u00ee, Karamanl\u0131 Mehmed Pa\u015fa, Safi mahl\u00e2sl\u0131 Kas\u0131m Pa\u015fa, Sar\u0131ca Kem\u00e2l, \u015e\u00fckrullah ve Tursun Bey gibi \u015fahsiyetlerle bir mahfil olu\u015fturan Mahmud Pa\u015fa; \"Adn\u00ee\" mahl\u00e2s\u0131yla T\u00fcrk\u00e7e ve Fars\u00e7a \u015fiirlerle Fars\u00e7a in\u015f\u00e2lar yazarken, \u00e7evresindekileri de eser ortaya koymalar\u0131 i\u00e7in te\u015fvik etmektedir. Bu ilm\u00ee ve edeb\u00ee \u00e7evre taraf\u0131ndan Bahru'l-Gar\u00e2yib, Behcet\u00fc't-Tev\u00e2rih, D\u00fcstur-n\u00e2me-yi Enver\u00ee, Tarih-iEb\u00fc'l-Feth, Tuhfet\u00fc'l-Mahm\u00fbdiyye f\u00ee-Nas\u00eebati'l-V\u00fczer\u00e2... gibi pek \u00e7ok eser ortaya konmu\u015ftur. \r<br\/>\r<br\/>Adn\u00ee'nin edeb\u00ee y\u00f6n\u00fc hakk\u0131nda tezkirelerde bilinen ve kal\u0131pla\u015fm\u0131\u015f \u00f6v\u00fcc\u00fc s\u00f6zler bulunmakta, d\u00fcz yaz\u0131lar\u0131n\u0131n \u015fiirlerinden daha olgun ve ustaca oldu\u011fu ifade edilmektedir. \r<br\/>\r<br\/>Ya\u015fad\u0131\u011f\u0131 d\u00f6nemin \u015fiir diline g\u00f6re olduk\u00e7a sade yazan Adn\u00ee'nin ba\u015fka \u015f\u00e2irleri etkiledi\u011finden s\u00f6z etmek hen\u00fcz erken. Ancak, onun \u015fiirlerine nazire yazan \u015f\u00e2irlerin \u00e7\u0131kabilece\u011fini de d\u00fc\u015f\u00fcnmek gerekir. \u0130\u015fte bunlardan biri, \u00e7a\u011f\u0131n\u0131n ve T\u00fcrk edebiyat\u0131n\u0131n g\u00fc\u00e7l\u00fc \u015f\u00e2iri Bak\u00ee'dir. \r<br\/>\r<br\/>Konuyla ilgili olarak ilgin\u00e7 tespitlerde bulunan Gibb'in g\u00f6r\u00fc\u015flerini dikkatlere sunuyoruz. Gibb, Necat\u00ee'ye gelinceye kadarki Osmanl\u0131 \u015fiirinin belirgin \u00f6zelliklerini basitlik derecesinde garip terkipler ile f\u00eekirlerdeki s\u0131radanl\u0131k ve \u00f6rt\u00fcl\u00fc bir yapmac\u0131kl\u0131\u011fa ra\u011fmen saf ve dokunakl\u0131 bir tarz olarak de\u011ferlendirdikten sonra Adn\u00ee'nin \u015fiirleri i\u00e7in \u015f\u00f6yle demektedir: \"Fakat Adn\u00ee'nin \u015fiirleri daha orijinaldir ve en az\u0131ndan Adl\u00ee'ninkinden daha \u00e7ok bir \u015fahs\u00eeli\u011fi vard\u0131r. Yer yer bir vukufun eseri olan par\u0131lt\u0131lar yan\u0131p s\u00f6nmekte, \u015fahs\u00eeli\u011fin, \u015f\u00e2irin sanatk\u00e2rl\u0131k endi\u015fesiyle b\u00fct\u00fcn b\u00fct\u00fcn kaybolmad\u0131\u011f\u0131 g\u00f6r\u00fclebilmektedir.\" \n \n"
}