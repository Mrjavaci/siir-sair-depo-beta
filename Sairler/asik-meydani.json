{
    "Adi": "A\u015f\u0131k Meydani",
    "dogumTarihi": "3 Mart 1942 - K&#220;&#199;&#220;KTUZH\u0130SAR\n",
    "sairHayati": "\n\n\n\u0130dris Ero\u011flu, n\u00fcfus kay\u0131tlar\u0131na g\u00f6re 3 Mart 1942'de, Kayseri'nin Akk\u0131\u015fla il\u00e7esine ba\u011fl\u0131 K\u00fc\u00e7\u00fck Tuzhisar k\u00f6y\u00fcnde do\u011fmu\u015ftur. \u015eiirlerinde Meydan\u00ee mahlas\u0131n\u0131 kullanan \u00e2\u015f\u0131\u011f\u0131n babas\u0131 Hac\u0131 Mehmet o\u011flu H\u00fcrm\u00fcz, annesi Abdurrahman k\u0131z\u0131 Asiye\u2019dir. \u00c7ift\u00e7i bir ailenin be\u015f \u00e7ocu\u011fundan ikincisidir. Fikri adl\u0131 karde\u015fi fazla ya\u015famad\u0131\u011f\u0131 i\u00e7in kaynaklarda d\u00f6rt karde\u015f olduklar\u0131 yaz\u0131l\u0131d\u0131r. Di\u011fer karde\u015fleri Gazi, Fatma ve Fahri\u2019dir. S\u00fcl\u00e2lelerine \u201cHac\u0131 Mehmet o\u011fullar\u0131\u201d ad\u0131 verilir. Anne ve baba taraf\u0131ndan T\u00fcrkmen bir aileye mensuptur. Okuma-yazmay\u0131 kendi kendine \u00f6\u011frenir. D\u0131\u015far\u0131dan imtihanlara girerek ilkokul diplomas\u0131 al\u0131r. 3 y\u0131l Kur'an kursuna devam eder. 2 y\u0131l kendi k\u00f6y\u00fcnde imaml\u0131k yapar. \u0130maml\u0131\u011f\u0131 b\u0131rakarak \u00e7obanl\u0131k yapmaya ba\u015flar. 1961'de Akk\u0131\u015fla- Yenik\u00f6y\u2019den \u00d6mer \u00d6zt\u00fcrk\u2019\u00fcn k\u0131z\u0131 G\u00fcll\u00fc Han\u0131m ile evlenir. 9 \u00e7ocuklar\u0131 olur. Bunlardan \u00fc\u00e7\u00fc ya\u015famaz. Ya\u015fayan \u00e7ocuklar\u0131 Bahtiyar, Dilaver, Muzaffer, Tamer, G\u00fclfer ve Ayfer\u2019dir. 1966\u2019da \u0130stanbul\u2019a giderek bir kahvehanede garson olarak \u00e7al\u0131\u015f\u0131r. \u00c7\u00f6\u011f\u00fcr d\u00fczeninde saz \u00e7alan \u00e2\u015f\u0131k daha sonra Erol Di\u015fbudak adl\u0131 saz ustas\u0131ndan \u00fc\u00e7 ay kadar bir s\u00fcre saz dersleri alarak saz \u00e7alma yetene\u011fini geli\u015ftirir. 1967\u2019de Ankara\u2019da bir fabrikada i\u015f\u00e7i olur. Ankara\u2019da bulundu\u011fu s\u00fcre i\u00e7inde zaman zaman TRT Ankara Radyosu Yurttan Sesler program\u0131na mahall\u00ee sanat\u00e7\u0131 olarak kat\u0131l\u0131p kendi deyi\u015flerini s\u00f6yler. 1970\u2019de Kayseri\u2019ye ta\u015f\u0131n\u0131r. 10 y\u0131l kadar s\u00fcreyle Kayseri\u2019de fabrika i\u015f\u00e7isi olarak \u00e7al\u0131\u015f\u0131r. K\u0131sa bir s\u00fcre bakkall\u0131k yapar (Durbilmez 2000: 11\u201314). 16-17 ya\u015flar\u0131nda \u015fiire y\u00f6nelir. \u0130lk \u015fiirlerinde \u201cEro\u011flu\u201d mahlas\u0131n\u0131 kullanan \u00e2\u015f\u0131k, 19 ya\u015f\u0131nda g\u00f6rd\u00fc\u011f\u00fc bir r\u00fcya \u00fczerine \u201cMeydan\u00ee\u201d mahlas\u0131 alarak do\u011fmaca \u015fiir s\u00f6ylemeye ba\u015flar. \u201cMeydan\u00ee\u201d mahlas\u0131n\u0131n ba\u015f\u0131na \u201c\u00c2\u015f\u0131k\u201d, \u201cSefil\u201d, \u201cDertli\u201d, \u201cGarip\u201d, \u201cDerbeder\u201d gibi s\u0131fatlar\u0131 getirerek tap\u015f\u0131rd\u0131\u011f\u0131 \u015fiirleri de bulunmaktad\u0131r (Durbilmez 2000: 17). Veysel \u015eat\u0131ro\u011flu, Halil \u0130brahim Y\u00f6r\u00fck, Habip Karaaslan, Reyhan\u00ee, Hasret\u00ee gibi \u00e2\u015f\u0131klardan etkilenir. \u00dc\u00e7 ay kadar bir s\u00fcre \u00c2\u015f\u0131k Veysel ile birlikte \u00e7evre k\u00f6yleri gezen \u00e2\u015f\u0131k bu sebeple \u00c2\u015f\u0131k Veysel \u015eat\u0131ro\u011flu\u2019nu manev\u00ee usta kabul eder. Talasl\u0131 Cemil Baba vas\u0131tas\u0131yla Kalpakl\u0131o\u011flu Hac\u0131 Mehmet\u2019ten din ve tasavvuf dersleri al\u0131r (Durbilmez 2000: 19). 1981\u2019de \u00c2\u015f\u0131klar \u00c7ay Oca\u011f\u0131\u2019n\u0131 a\u00e7ar. 1983\u2019te, Kayseri Kalesi\u2019nin devam\u0131 olan Yo\u011funbur\u00e7\u2019ta, T.C. K\u00fclt\u00fcr Bakanl\u0131\u011f\u0131 Halk \u00c2\u015f\u0131klar\u0131 Toplant\u0131 ve G\u00f6steri Yeri\u2019ni faaliyete ge\u00e7irir (Durbilmez 2000: 14). Kayserili Kul Mustafa, Sefa\u00ee, Deva\u00ee, Mensub\u00ee gibi Kayseri\u2019de ya\u015fayan pek \u00e7ok \u00e2\u015f\u0131\u011fa Hasret\u00ee ile birlikte \u00e2\u015f\u0131kl\u0131k gelene\u011fi ile ilgili uygulamal\u0131 bilgiler vererek ustal\u0131k eder (Durbilmez 2015: 59). Bu \u00e2\u015f\u0131klardan Mensub\u00ee, Meydan\u00ee\u2019nin o\u011fludur. \u201cGeleneksel Kayseri \u00c2\u015f\u0131klar Bayram\u0131\u201dn\u0131 ve \u201cGeleneksel Ramazan Geceleri \u00c2\u015f\u0131klar \u015e\u00f6leni\u201dni d\u00fczenler. T\u00fcrkiye\u2019nin d\u00f6rt bir taraf\u0131ndan \u00fcnl\u00fc \u00e2\u015f\u0131klar\u0131 Kayseri\u2019ye davet eder. Saz\u0131 e\u015fli\u011finde do\u011fmaca \u015fiirler s\u00f6yleyebilen, di\u011fer \u00e2\u015f\u0131klarla deyi\u015fmeler\/ kar\u015f\u0131la\u015fmalar yapabilen \u00e2\u015f\u0131klardand\u0131r (Durbilmez 2016: 224- 238).<br\/><br\/>Konya\u2019da yap\u0131lan T\u00fcrkiye \u00c2\u015f\u0131klar Bayram\u0131\u2019na ilk kez 1973\u2019te kat\u0131larak T\u00fcrkiye \u00e7ap\u0131nda tan\u0131nmaya ba\u015flar. Daha sonra T\u00fcrkiye\u2019de ve baz\u0131 Avrupa \u00fclkelerinde yap\u0131lan \u00e7e\u015fitli \u015fenlik ve \u015f\u00f6lenlere kat\u0131larak sanat\u0131n\u0131 sergiler. Kayseri ve \u00e7evresinde yap\u0131lan \u015fenliklere d\u00fczenleyici veya kat\u0131l\u0131mc\u0131 olarak \u00f6nc\u00fcl\u00fck eder. Bunlardan baz\u0131lar\u0131 \u015f\u00f6yle s\u0131ralamak m\u00fcmk\u00fcnd\u00fcr: Geleneksel Kayseri \u00c2\u015f\u0131klar Bayram\u0131, Dadalo\u011flu \u015eenlikleri, Seyran\u00ee \u015eenlikleri, Karacao\u011flan \u015eenlikleri, Erciyes \u00dcniversitesi Gazetecilik ve Yay\u0131n Kul\u00fcb\u00fc \u00c2\u015f\u0131klar \u015e\u00f6leni, Erciyes \u00dcniversitesi H\u0131drellez Bahar \u015eenlikleri, Erciyes \u00dcniversitesi Bahar \u015eenlikleri, \u0130l K\u00fclt\u00fcr M\u00fcd\u00fcrl\u00fc\u011f\u00fc H\u0131drellez Bahar \u015eenlikleri, \u0130l K\u00fclt\u00fcr M\u00fcd\u00fcrl\u00fc\u011f\u00fc Nevruz \u015eenlikleri, \u0130ncesu \u00dcz\u00fcm Festivali, Sar\u0131z Kilim Festivali, Geleneksel Ramazan Geceleri \u00c2\u015f\u0131klar \u015e\u00f6leni ve G\u00f6m\u00fcrgen Yo\u011furt Bayram\u0131. Konya \u00c2\u015f\u0131klar Bayram\u0131 ba\u015fta olmak \u00fczere, \u00e7e\u015fitli yar\u0131\u015fmalarda T\u00fcrkiye dereceleri kazan\u0131r (Durbilmez 2000: 21\u201324). 1993'te, Kayseri'de \u00c2\u015f\u0131k Meydan\u00ee K\u00fclt\u00fcr ve Sanat Vakf\u0131'n\u0131 kurar. \u00c2\u015f\u0131\u011f\u0131n hayat\u0131 ve sanat\u0131 hakk\u0131nda yap\u0131lan bir ara\u015ft\u0131rma ile birlikte \u015fiirlerinden se\u00e7ilen 145 \u00f6rnek metin \u00c2\u015f\u0131k Meydan\u00ee\/ Hayat\u0131- Sanat\u0131- \u015eiirlerinden \u00d6rnekler adl\u0131 kitapta yay\u0131mlan\u0131r (Durbilmez 2000). Bayram Durbilmez taraf\u0131ndan haz\u0131rlanan bu ara\u015ft\u0131rma kitab\u0131n\u0131n sonunda ayr\u0131ca Hasret\u00ee, Mahrum\u00ee, Mensub\u00ee, T\u00fcrkmeno\u011flu, Yan\u0131k Umman gibi \u00e2\u015f\u0131klarla yapt\u0131\u011f\u0131 at\u0131\u015fmalardan \u00f6rnekler de verilir (2000: 221- 230). Bestelenen 25 \u015fiiri \u00fczerine \u201cKayserili \u00c2\u015f\u0131k Meydan\u00ee: Eserleri ve M\u00fcziksel \u00c7\u00f6z\u00fcmlemeleri\u201d adl\u0131 bir y\u00fcksek lisans tezi haz\u0131rlan\u0131r (Alkan 2012). 2004\u2019te Bir \u00d6mr\u00fcn Sonunda, 2012\u2019de G\u00f6n\u00fcl, Dil ve Tel\u2019in A\u015fk\u0131 adlar\u0131nda 2 kitab\u0131 yay\u0131mlan\u0131r. Bunlardan ilkinde hayat\u0131, do\u011fup b\u00fcy\u00fcd\u00fc\u011f\u00fc \u00e7evrenin gelenekleri, \u00e2\u015f\u0131kl\u0131\u011f\u0131 ve \u00e2\u015f\u0131kl\u0131k gelene\u011finden bahsedilir. \u0130kincisinde ise 32 \u015fiiri yer al\u0131r.<br\/><br\/>\u015eiirlerinde hece \u00f6l\u00e7\u00fcs\u00fcn\u00fcn 7, 8, 11 ve 15'li kal\u0131plar\u0131n\u0131 kulland\u0131\u011f\u0131 g\u00f6r\u00fcl\u00fcr. \u015eiirlerinin tamam\u0131na yak\u0131n\u0131nda naz\u0131m birimi d\u00f6rtl\u00fckt\u00fcr. Birka\u00e7 \u015fiirini ise be\u015f dizeli bentlerle meydana getirmi\u015ftir. \u015eiirlerinin kafiye yap\u0131s\u0131 genelde gelenekli T\u00fcrk edebiyat\u0131, \u00f6zelde \u00e2\u015f\u0131k edebiyat\u0131 kafiye yap\u0131s\u0131na uygunluk g\u00f6sterir. \u00d6zellikle do\u011fmaca (irticalen) s\u00f6yledi\u011fi \u015fiirlerde \u00e7o\u011funlukla yar\u0131m kafiye g\u00f6r\u00fcl\u00fcr. \u015eiirlerinin \u00f6l\u00e7\u00fc, durak, ayak ve kafiye yap\u0131s\u0131 genellikle sa\u011flamd\u0131r. \u00dc\u00e7, d\u00f6rt, be\u015f, alt\u0131, yedi, sekiz, dokuz ve on bir haneden olu\u015fan \u015fiirleri tespit edilmi\u015ftir. Bu \u015fiirler aras\u0131nda \u00fc\u00e7 haneli olanlar daha fazlad\u0131r. Ko\u015fma, sema\u00ee, destan ve divan\u00ee naz\u0131m bi\u00e7imleriyle g\u00fczelleme, yi\u011fitleme, a\u011f\u0131tlama, \u00f6\u011f\u00fctleme, ta\u015flama, devriye, \u015fairname\/ \u00e2\u015f\u0131kn\u00e2me, methiye, yakar\u0131\u015f\/ dualama, ileni\u015f\/ karg\u0131\u015flama, ho\u015flama\/ kar\u015f\u0131lama, u\u011furlama\/ vedala\u015fma, sitemleme\/ yak\u0131nma, yalanlama ve muamma t\u00fcrlerinde ba\u015far\u0131l\u0131 \u00f6rnekler verdi\u011fi g\u00f6r\u00fclmektedir. Dil ve \u00fcsl\u00fbp \u00f6zelli\u011fi, Kayseri y\u00f6resi \u00e2\u015f\u0131k edebiyat\u0131 temsilcileri ile benzerlikler ta\u015f\u0131r. \u00d6zellikle Seyran\u00ee, Dadalo\u011flu, Halil \u0130brahim Y\u00f6r\u00fck, Habip Karaaslan, \u00c2\u015f\u0131k Veysel ve Hasret\u00ee\u2019nin etkisi belirgindir. Kayseri- Akk\u0131\u015fla y\u00f6resi T\u00fcrkmen a\u011f\u0131zlar\u0131n\u0131n \u00f6zelliklerini yans\u0131tan mahall\u00ee kelimeler ve s\u00f6yleyi\u015flere \u015fiirlerinde s\u0131k rastlan\u0131r. Dizelerini hece \u00f6l\u00e7\u00fcs\u00fcne uydurmak i\u00e7in baz\u0131 \u00fcnl\u00fc d\u00fc\u015fmelerine ve \u00fcnl\u00fc kayna\u015fmalar\u0131na, \u00fcnl\u00fc t\u00fcremelerine rastlan\u0131r. Kulland\u0131\u011f\u0131 edeb\u00ee sanatlar aras\u0131nda mecazlar daha \u00e7oktur. T\u00fcrkiye Cumhuriyeti\u2019nin temel ilkelerine ba\u011fl\u0131, Atat\u00fcrk ve T\u00fcrkl\u00fck sevgisiyle dolu bir \u00e2\u015f\u0131k oldu\u011fu \u015fiirlerinden anla\u015f\u0131lmaktad\u0131r. Vatan, millet ve bayrak sevgisi, tabiat sevgisi, insan sevgisi, gurbet, hasretlik, \u00f6l\u00fcm, Allah sevgisi, tasavvuf gibi konular i\u015fledi\u011fi konular aras\u0131nda \u00f6nemli bir yer tutar. \u00c2\u015f\u0131k Veysel \u015eat\u0131ro\u011flu, Dadalo\u011flu, Seyran\u00ee, Karacao\u011flan, T\u00fcrkmeno\u011flu gibi \u00e2\u015f\u0131klara Ahmet Yesev\u00ee, Yunus Emre, Hac\u0131 Bekta\u015f Vel\u00ee, Seyit Burhanettin, Ahi Evran gibi din ve tasavvuf b\u00fcy\u00fcklerine, Gazi Mustafa Kemal Atat\u00fcrk ba\u015fta olmak \u00fczere T\u00fcrkiye Cumhuriyeti Devleti\u2019nin kurulu\u015funda ve geli\u015fmesinde eme\u011fi ge\u00e7en devlet adamlar\u0131na \u015fiirler s\u00f6yler\/ yazar. \u015eairname t\u00fcr\u00fcndeki \u015fiirlerinde de pek \u00e7ok usta \u00e2\u015f\u0131\u011f\u0131n ve hik\u00e2ye kahraman\u0131n\u0131n adlar\u0131na yer verir. Bunlar aras\u0131nda Kerem ile Asl\u0131, Karacao\u011fan ile Elif (=Karacak\u0131z), Hur\u015fit ile Mahimihri, Arzu ile Kamber, Ferhat ile \u015eirin, Leyl\u00e2 ile Mecnun, S\u00fcrmeli Bey ile Senem, Erci\u015fli Emrah ile Selvihan gibi hik\u00e2ye kahraman\u0131\/ \u00e2\u015f\u0131k ile Yaz\u0131c\u0131o\u011flu, Veysel \u015eat\u0131ro\u011flu, Hallac-\u0131 Mansur, Nesimi, Pir Sultan, Ruhsat\u00ee, S\u00fcmman\u00ee, Seyran\u00ee, Dadalo\u011flu gibi dervi\u015f \u015fairlerin\/ \u00e2\u015f\u0131klar\u0131n adlar\u0131 da bulunmaktad\u0131r (Durbilmez 2000: 151). \u00c2\u015f\u0131\u011f\u0131n hayat\u0131, sanat\u0131 ve \u015fiirlerinden \u00f6rneklerin yer ald\u0131\u011f\u0131 \u201c\u00c2\u015f\u0131k Meyd\u00e2n\u00ee\/ Hayat\u0131- Sanat\u0131- \u015eiirlerinden \u00d6rnekler\u201d ald\u0131\u011f\u0131 kitapta \u015fiirleri on \u00fc\u00e7 ba\u015fl\u0131kta tasnif edilir. \u00d6rnek olarak verilen 145 \u015fiirden hareketle yap\u0131lan bu tasnif \u015f\u00f6yledir: A. Sevgi ve Tabiat \u015eiirleri, B. Gurbet ve Hasretlik \u015eiirleri, C. Dert ve H\u00fcz\u00fcn \u015eiirleri, \u00c7. \u00d6l\u00fcm Konulu \u015eiirler, D. Ki\u015fi ve Kurulu\u015flar \u00dczerine S\u00f6ylenen \u015eiirler, E. Mill\u00ee Konular \u00dczerine S\u00f6ylenen \u015eiirler, F. K\u00f6y ve \u015eehirler \u00dczerine S\u00f6ylenen \u015eiirler, G. Halk \u015eairleri \u00dczerine S\u00f6ylenen \u015eiirler, H. Din\u00ee Konular \u00dczerine S\u00f6ylenen \u015eiirler, I. \u00d6\u011f\u00fct \u015eiirleri, \u0130. Ta\u015flama- Yergi- Tenkit \u015eiirleri, J. Di\u011fer Konular \u00dczerine S\u00f6ylenen \u015eiirler (Durbilmez 2000: 39- 218).<br\/><br\/>\u015eiirlerini saz e\u015fli\u011finde ve do\u011fmaca s\u00f6yleyebilen, at\u0131\u015fma yapabilen \u00e2\u015f\u0131klardand\u0131r. \u00d6zellikle muamma t\u00fcr\u00fcndeki at\u0131\u015fmalarda daha ba\u015far\u0131l\u0131d\u0131r. \u00c7a\u011fda\u015f\u0131 olan b\u00fct\u00fcn \u00fcnl\u00fc \u00e2\u015f\u0131klarla at\u0131\u015fmalar\u0131 olmu\u015ftur. At\u0131\u015ft\u0131\u011f\u0131 \u00e2\u015f\u0131klar aras\u0131nda \u00c7obano\u011flu, \u015eeref Ta\u015fl\u0131ova, Hasret\u00ee, Reyhan\u00ee, Nuri \u00c7\u0131ra\u011f\u0131, Mevl\u00fct \u0130hsan\u00ee, Nuri Meram\u00ee, S\u00fcmmano\u011flu, Erol Ergan\u00ee, Ali Rahman\u00ee, Fuat \u00c7erkezo\u011flu, Firkat\u00ee, Abdulvahap Kocaman, (Adanal\u0131) Kul Mustafa, Feyman\u00ee, Hac\u0131 Karak\u0131l\u00e7\u0131k, \u0130mam\u00ee, Eyyub\u00ee, G\u00fcl Ahmet Yi\u011fit, Ay\u015fe \u00c7a\u011flayan, Firgan\u00ee, Sefil Selim\u00ee, Musa Merdano\u011flu, (G\u00fcr\u00fcnl\u00fc) G\u00fclhan\u00ee, Nizamo\u011flu, Destan\u00ee, Nuri \u015eahino\u011flu, (Yozgatl\u0131) T\u00fcrkmeno\u011flu, Ozan Nihat, Z\u00fclfikar Divan\u00ee, Sefa\u00ee, (Kayserili) Kul Mustafa, Zeki Mahrum\u00ee, \u015eifa\u00ee, Ali \u00c7atak, Kemal\u00ee B\u00fclb\u00fcl, Tanr\u0131kulu, vd. de bulunmaktad\u0131r (Durbilmez 2000: 21). Ses sanat\u00e7\u0131s\u0131 Mustafa Y\u0131ld\u0131zdo\u011fan, Kul Mustafa ve \u00e7e\u015fitli mahall\u00ee sanat\u00e7\u0131lar \u00e2\u015f\u0131\u011f\u0131n baz\u0131 deyi\u015flerini alb\u00fcmlerinde okur Bestelenen 25 \u015fiirinin on yedisi k\u0131r\u0131k hava, sekizi uzun hava formundad\u0131r (Alkan 2012: 26).<br\/><br\/>\u00c2\u015f\u0131k edebiyat\u0131n\u0131n hik\u00e2ye tasnif etme\/ anlatma gelene\u011fi konusunda da birikimi olan \u00e2\u015f\u0131klardand\u0131r. S\u00fcrmeli Bey, K\u00f6ro\u011flu\u2019nun Kollar\u0131, Kerem ile Asl\u0131, G\u00fcnde\u015flio\u011flu, Bey B\u00f6yrek, \u015eah \u0130smail gibi hik\u00e2yeleri; Battal Gazi, Dani\u015fment Gazi, Hz. Ali Cenkleri gibi anlat\u0131lar\u0131 gen\u00e7lik y\u0131llar\u0131nda dinleyerek \u00f6\u011frenir. R\u00fcyas\u0131nda g\u00f6rd\u00fc\u011f\u00fc \u00dclger\u2019e olan a\u015fk\u0131n\u0131 Meydan\u00ee ile \u00dclger adl\u0131 hik\u00e2yeye d\u00f6n\u00fc\u015ft\u00fcrerek anlat\u0131r. Ayr\u0131ca Melike Sultan ile G\u0131yab\u00ee, Elif ile Celal\u00ee, Y\u0131ld\u0131zdo\u011fan ile Asya gibi hik\u00e2yeler de tasnif eder (Durbilmez 2000: 19). Kayseri y\u00f6resinde yeti\u015fen usta \u00e2\u015f\u0131klardan biridir. <br \/>\n<br \/>\n\n \n Eserleri <br \/>\n\nT\u00fcrk\u00fc S\u00f6ylerim\r<br\/>E\u011flercesine\r<br\/>\u00d6l\u00fcm Senden\r<br\/>Vurdu\r<br\/>Sesleni\u015f\r<br\/>Sevdi\u011fim\r<br\/>\u0130\u00e7ti mi Bilmem\r<br\/>Gerek\r<br\/>Vekil Bey\r<br\/>A\u015f\u0131k Veysel\r<br\/>Dost Beni\r<br\/>Ne Fayda\r<br\/>G\u00fcle de Kalmaz\r<br\/>Kilim\r<br\/>Merhamet\r<br\/>Gidiyor\r<br\/>Zaman G\u00f6sterir\r<br\/>Avrupa'ya \u0130thaf\r<br\/>Sakl\u0131\r<br\/>Leyla\r<br\/>Bilene Kadar\r<br\/>G\u00fczeldir\r<br\/>G\u00f6n\u00fcl Da\u011flar\u0131\r<br\/>Ho\u015f\u00e7akal\r<br\/>Sen O Yandan\r<br\/>\u00dclger\r<br\/>Cahit bey\r<br\/>Ho\u015f geldiniz\r<br\/>Bar\u0131\u015f Man\u00e7o an\u0131s\u0131na\r<br\/>G\u00f6n\u00fcl Sultan\u0131m Karahan Dede\u2019me\r<br\/>Es-Seyyid somuncu baba\r<br\/>Mevlana\u2019y\u0131 ar\u0131yorum\r<br\/>Hayalde bulu\u015fma\r<br\/>Kader\r<br\/>Gelme Gayri\r<br\/>D\u00fc\u015ft\u00fcm Akl\u0131na\r<br\/>\u00dcstad\u0131m\r<br\/>Ahilik\r<br\/>Selam Getirdim \n \n"
}