{
    "Adi": "Metin \u0130lbasm\u0131\u015f",
    "dogumTarihi": "1983-\n",
    "sairHayati": "\n\n\n\u00c7oktand\u0131r tan\u0131yorum bu duyguyu. Bazen bir ac\u0131 bazen sadece kimliksiz bir bulut sayesinde yirmi dokuz harfle burun buruna gelmek... Hadi yan\u0131nday\u0131z demeleri bana... Bizi hale yola sok, \u015fekillendir, i\u00e7indekilerden bir fihrist yap, s\u0131rala, yarala... asl\u0131nda komikler. Her \u015feye \u00e7are olabileceklerini san\u0131yorlar. Oysa beyaz ka\u011f\u0131t \u00fcst\u00fcnde bazen \u00e7aresiz lekelerden ba\u015fka bir\u015fey de\u011filler. Mesela \u015fu 'a' harfini ele alal\u0131m. \u00dc\u00e7\u00fcn\u00fc biraraya getiriyorsun \u015fa\u015fk\u0131nl\u0131k oluyor. On tanesini yanyana diziyorsun \u00e7\u0131\u011fl\u0131k k\u0131vam\u0131na eri\u015fiyorlar.<br\/>       Harfler kendilerini bir \u015fey zannediyor. <br\/>       Yazmakla ilgili ne s\u00f6yleyebilirim ki, zamana kar\u015f\u0131 harf zaiyat\u0131. \u0130\u00e7 yerlerinde beliren gri bir bulutu ba\u015fkalar\u0131n\u0131n da anlayabilece\u011fi hale getirme u\u011fra\u015f\u0131. Oysa ne gerek var bilmiyorum. Kime anlat\u0131yorum? Ni\u00e7in? H\u00fczne fiyakal\u0131 bir edebiyat giydirmekten ba\u015fka nedir ki yazmak? Ya da okuyan\u0131 g\u0131d\u0131k yerinden d\u00fcrtmek. G\u00fcls\u00fcnler diye. \u00dcz\u00fcls\u00fcnler diye. Ve en kimseyle anla\u015famayanlar\u0131n i\u015fiyken yazmak...<br\/>       Anlatabilseydim yazmazd\u0131m.<br\/>       Yaz\u0131nca \u00e7ekilir biri oluyorum, tek bildi\u011fim bu. Hep ba\u015fkalar\u0131 i\u00e7in ka\u011f\u0131da d\u00f6k\u00fcyorum i\u00e7imin kirlenen seslerini. Evet sesler de kirlenir. Kokular bile hatta. Eski tad\u0131 kalmayabilir bu\u011funun...<br\/>       Harflerin s\u00f6zc\u00fck olu\u015fturmak i\u00e7in8 biraraya gelmesi imece usul\u00fc bir h\u00fcz\u00fcn in\u015faat\u0131d\u0131r \u00e7o\u011fu zaman.<br\/>       Bu kadar \u00fczg\u00fcn olmasam yazmazd\u0131m.<br\/>       Yery\u00fcz\u00fcn\u00fcn bu yar\u0131madas\u0131nda (belki tamada olsayd\u0131 her \u015fey daha kolay olurdu) , yayni bu co\u011frafyas\u0131 bile yar\u0131m \u00fclkede topu topu yirmi dokuz arkada\u015f\u0131m var. Baz\u0131lar\u0131yla \u00e7ok az g\u00f6r\u00fc\u015fsem de, mesela je ile \u00e7ok samimi oldu\u011fumuz s\u00f6ylenemez, hep yan\u0131mdalar. B\u00fct\u00fcn s\u0131rlar\u0131m\u0131 biliyoyr ve benden izin alma nezaketini bile g\u00f6stermeden a\u00e7\u0131k ediyorlar her \u015feyi. Kimseyi a\u011f\u0131z tad\u0131yla aldatam\u0131yorum bu y\u00fcz\u00e7den. \u00c7izgisiz bir beyaz ka\u011f\u0131tla kar\u015f\u0131la\u015fmayag\u00f6rs\u00fcnler, her \u015feyi anlat\u0131yorlar. Hem de en burkucu taraf\u0131ndan. \u015eiir diye bir \u015fey tutturmu\u015flar, kimsaya ac\u0131m\u0131yorlar.<br\/>       Bir tek senden korkuyorlar \u015fu s\u0131ralar.<br\/>       Bak \u015fimdi de laf\u0131 sana getirdiler g\u00f6rd\u00fcn m\u00fc? Ne zaman seni g\u00f6rsem etrafta kimsecikler olmuyor. Harflerim zavall\u0131 seslerin g\u00f6lgesine saklan\u0131yor. Oysa herkese seslerini gere gere ba\u011f\u0131r\u0131yorlard\u0131. Kendilerini aray\u0131p da bulamad\u0131klar\u0131 bir cakayla biraraya getiren bir dima\u011f bulmu\u015flard\u0131 ve havalar\u0131ndan ge\u00e7ilmiyordu. Biz istersek biraraya gelir g\u00fclmekten \u00f6ld\u00fcr\u00fcr\u00fcz hepinizi ya da g\u00f6z p\u0131narlar\u0131n\u0131z\u0131 kanat\u0131r\u0131z istersek diyorlard\u0131. Onlar benim dilimin kayganl\u0131\u011f\u0131n\u0131 a\u015f\u0131p me\u015fhur olmu\u015flar\u0131. Herkesi etkileyebileceklerini d\u00fc\u015f\u00fcn\u00fcyorlard\u0131.<br\/>       Harflerim beni her \u015feye alet ediyordu. <br\/>       Ama senden korkuyorlar i\u015fte. En \u00e7ok da suskunlu\u011fundan. Zaman durdu san\u0131yorlar sen susunca. Aptalla\u015f\u0131yorlar. \u015eimdi ne yapaca\u011f\u0131z, diyorlar. Eyvah oluyorlar aniden. Ve panik halinde sesler \u00e7\u0131karmaya ba\u015fl\u0131yorlar. Onlar\u0131 unuttun, onlar\u0131 istemiyorsun san\u0131yorlar harflerim. G\u00fcleceksin belki ama ka\u015flar\u0131ndan bile \u00fcrk\u00fcyorlar.<br\/>       Ka\u015flar\u0131n\u0131n yay\u0131na tak\u0131l\u0131 ok oluyor \u00e7\u00fcnk\u00fc g\u00f6zlerin. Bakt\u0131\u011f\u0131 yerden ses getiren g\u00f6zlerin... G\u00f6zlerinin \u00f6n\u00fcnde k\u00fc\u00e7\u00fcl\u00fcyor haflerim. \u00dcz\u00fcc\u00fc bir suskunlu\u011fun i\u00e7inde durup 'Hepinizi tan\u0131yorum, \u015fa\u015f\u0131rt\u0131c\u0131 de\u011filsiniz, bizde bu harflerden \u00e7ok var' der gibi bak\u0131yor g\u00f6zlerin.<br\/>       G\u00f6zlerin olmasa yazmazd\u0131m ve g\u00f6zlerin yokken ben iyi bir yazard\u0131m.<br\/>       Bozdun harflerimin fiyakas\u0131n\u0131.<br\/>       Ve seninle kar\u015f\u0131la\u015ft\u0131\u011f\u0131m, yani annenin seni do\u011furdu\u011fu, bizim birbirimizi do\u011furdu\u011fumuz o g\u00fcnden sonra ilk kez biraraya geliyorlar. Tembelle\u015fmi\u015fler. Birbirlerini ilk kez g\u00f6r\u00fcyor, ilk defa yanyana geliyor gibiler. Ama \u015fimdi tuhaf bir hevesle bu korkuya direnerek toplan\u0131p ba\u011f\u0131rmaya ba\u015flamalar\u0131n\u0131n bir anlam\u0131 olmal\u0131. San\u0131r\u0131m sana al\u0131\u015f\u0131yorlar. K\u0131v\u0131rc\u0131k sa\u00e7l\u0131 k\u00fc\u00e7\u00fck bir k\u0131z \u00e7ocu\u011funun ad\u0131n\u0131n ilk harflerinden ald\u0131lar i\u015fareti bilki... \u015eaka yapt\u0131\u011f\u0131n\u0131 biliyorlar art\u0131k. Seni seviyorlar.<br\/>       \u0130\u015fte bu y\u00fczden s\u00fcrekli bana 'Seni seviyorum' dedirtiyorlar. Tekrara d\u00fc\u015fme, s\u0131k\u0131c\u0131 olma ya da anlam\u0131 a\u015f\u0131nd\u0131rma kayg\u0131s\u0131n\u0131 bir yana b\u0131rakt\u0131lar. \u00c7\u00fcnk\u00fc onlar \u00e7ok iyi biliyor ki iyi filmlerde \u00e7ok zor s\u00f6yletilir 'Seni Seviyorum' c\u00fcmlesi. esas adam, yani sap\u0131na kadar insan y\u00fcrekli, karizmas\u0131nda f\u0131rt\u0131nalar bar\u0131nd\u0131ran ama i\u015fte Allah kahretsin ki sevgisini g\u00f6steremeyen adam filmin sonunda, \u00f6l\u00fcrken s\u00f6yler bazen. Hatta c\u00fcmle 'Seni hep sevdim'e d\u00f6n\u00fc\u015f\u00fcr. Hep sevmi\u015ftir, gizli gizli a\u011flam\u0131\u015ft\u0131r ama o c\u00fcmleyi s\u00f6yleyememi\u015ftir i\u015fte...<br\/>       Ama ben esas adamlar\u0131 sevmem.<br\/>       Esas adamlar s\u0131radan insanlar i\u00e7indir.<br\/>       S\u0131ray\u0131 bozmasayd\u0131m yazamazd\u0131m.<br\/>       \u015eimdi harflerim sana, b\u00fct\u00fcn cesaretlerini toplay\u0131p kendilerine \u00e7ekid\u00fczen vererek ve 'Be\u011fenmezse bozulmayal\u0131m arkada\u015flar' c\u00fcmlesinin ard\u0131na saklan\u0131p, sahip olduklar\u0131 sesleri titrete titrete bir c\u00fcmle hediye etmek istiyorlar:<br\/>       Merhaba, seni seviyorum, seni sevmeseydim yazamazd\u0131m.<br\/>(Kaynak: Y\u0131lmaz Erdo\u011fan, Hijyenik A\u015fklar) <br \/>\n<br \/>\n\n \n Eserleri <br \/>\n\nBen Seni Unutmam Demedim, Unutamam Demi\u015ftim...\r<br\/>Dur...! \r<br\/>Saatim Sensizli\u011fe Kurulu...\r<br\/>Bilmecem...\r<br\/>Sokak \u00c7ocuklar\u0131... \n \n"
}