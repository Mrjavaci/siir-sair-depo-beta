{
    "Adi": "Ne\u015fati",
    "dogumTarihi": "? - 1674\n",
    "sairHayati": "\n\n \n\nEdirneli oldu\u011fu biliniyor, ancak do\u011fum tarihi belirsiz. \"S\u00fcleyman\" olmas\u0131 ihtimali bulunmakla birlikte as\u0131l ad\u0131n\u0131n Ahmed oldu\u011fu san\u0131l\u0131yor. Ya\u015fam\u0131yla ilgili bilgiler s\u0131n\u0131rl\u0131. Gelibolu Mevlevihanesi'nde \u015eeyhi A\u011faz\u00e2de Mehmet Efendi'nin dervi\u015fi oldu. \u015eeyhinin \u00f6l\u00fcm\u00fcnden sonra bir s\u00fcre Konya'da bulundu. 1670'te Edirne Mevlevihanesi'nde Osman Dede'den bo\u015falan \u015feyhli\u011fe getirildi. D\u00f6rt y\u0131l kadar bu g\u00f6revde kald\u0131. 1674'te ya\u015fam\u0131n\u0131 yitirdi. Edirne Mevlevihanesi'nin avlusuna g\u00f6m\u00fcld\u00fc. 17'nci y\u00fczy\u0131l\u0131n usta \u015fairidir. B\u00fcy\u00fck \u00f6l\u00e7\u00fcde Nef'\u00ee ve Urf\u00ee'nin etkisinde kald\u0131. 20 sayfal\u0131k \"\u015eerh-\u00ee M\u00fc\u015fkil\u00e2t-\u0131 Urf\u00ee\" adl\u0131 eseri hem Fars\u00e7a'ya olan hakimiyetini hem de Urf\u00ee'\u015fe hayranl\u0131\u011f\u0131n\u0131 g\u00f6sterir. Sultan 4. Murat, Sultan \u0130brahim, 4. Mehmed gibi padi\u015fahlarla, K\u00f6pr\u00fcl\u00fc Mehmed Pa\u015fa, K\u00f6pr\u00fcl\u00fcz\u00e2de F\u00e2z\u0131l Ahmet Pa\u015fa gibi devlet b\u00fcy\u00fcklerine kasideler yazd\u0131. \u00c7a\u011f\u0131n\u0131n gazel ustalar\u0131ndan biri. Divan edebiyat\u0131n\u0131n Sebk-i Hind\u00ee tarz\u0131n\u0131n \u00f6nc\u00fclerinden. Divan\u0131 1933'te N\u00fczhet Ergun taraf\u0131ndan yay\u0131nland\u0131.<br\/><br\/>Ne\u015f\u00e2t\u00ee y\u00fczy\u0131l\u0131n gazel ustalar\u0131ndand\u0131r. Kaside de yazm\u0131\u015f olmakla birlikte, esas \u00fcn\u00fcn\u00fc gazelleriyle kazanm\u0131\u015ft\u0131r. Kasidelerinde Nef'\u00ee'nin etkisi g\u00f6r\u00fcl\u00fcr. Ne\u015f\u00e2t\u00ee tasavvuf terbiyesi alm\u0131\u015f olmas\u0131na ra\u011fmen \u015fiirlerinde mutasavv\u0131f ruhu g\u00f6r\u00fclmez. \u015eiirleri i\u00e7ten ve duygulu olup daha \u00e7ok \u00e2\u015f\u0131kane tarzda yaz\u0131lm\u0131\u015ft\u0131r. Ne\u015f\u00e2t\u00ee divan\u0131nda yer alan \u015fiirlerin \u00e7o\u011fu ba\u015fkalar\u0131n\u0131nkine nazire olmakla birlikte bunlar s\u0131radan nazireler olmay\u0131p Ne\u015f\u00e2t\u00ee'ye \u00f6zg\u00fc \u015fiirler g\u00f6r\u00fcn\u00fcm\u00fcndedir. Ne\u015f\u00e2t\u00ee, Sebk-i Hind\u00ee'nin \u00f6teki temsilcileri olan N\u00e2'il\u00ee ve Feh\u00eem'le birlikte K\u00e2m\u00ee ve N\u00e2z\u0131m gibi kendisinden sonra gelen baz\u0131 \u015fairleri etkilemi\u015f ve bu \u015fairlere \u00fcstatl\u0131k etmi\u015ftir. <br \/>\n<br \/>\n\n \n Eserleri <br \/>\n\nD\u00eev\u00e2n\r<br\/>Hilye\r<br\/>Edirne \u015eehr-eng\u00eezi\r<br\/>\u015eerh-i M\u00fc\u015fkil\u00e2t-\u0131 Urf\u00ee \n \n"
}