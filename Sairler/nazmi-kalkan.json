{
    "Adi": "Nazmi Kalkan",
    "dogumTarihi": "1965-\n",
    "sairHayati": "\n\n\nDemek istemi\u015ftim ki, 'yak\u0131\u015f\u0131kl\u0131 ve derbeder bir adam \u015fair olam\u0131yorsa, k\u0131y\u0131s\u0131ndan da olsa filozof olabilir. Anlad\u0131m ki sen filozoflar\u0131n yan\u0131na iniyor ve onlara 'varolu\u015fumuzun yeni bir g\u00f6r\u00fcn\u00fcm\u00fc  var m\u0131? ' diye  soruyorsun biraz merakl\u0131 biraz da b\u0131y\u0131k alt\u0131 g\u00fcl\u00fcmseyi\u015finle...' Bundan senin \u015fairli\u011finden vazge\u00e7mi\u015f oldu\u011fumu de\u011fil, bir \u015fairin filozoflu\u011fu a\u015fabilece\u011fini s\u00f6yledi\u011fimi \u00e7\u0131kartmal\u0131yd\u0131n. Sen \u015fiiri yasarken ya\u015fam\u0131n\u0131 \u015fiirsel bir esteti\u011fe d\u00f6n\u00fc\u015ft\u00fcrd\u00fcn. Oysa felsefeciler hen\u00fcz ya\u015famlar\u0131n\u0131 felsefi k\u0131lamad\u0131lar. Bazen seninle \u015farap i\u00e7erken kars\u0131mda oturan\u0131n  tanr\u0131 Bakhos oldu\u011funu san\u0131r, kendimden ge\u00e7erdim kutsal bir ayindeyim diye. An\u0131lar\u0131n\u0131 ve kederlerini dizelere sarmalay\u0131p onu bizlere 'kendinizi tan\u0131mlay\u0131n, kendinizi anlay\u0131n' diye sunard\u0131n. Bize de i\u00e7imizdekini tan\u0131mlayamaman\u0131n y\u0131llard\u0131r s\u00fcren ac\u0131s\u0131ndan kurtulmu\u015f gibi sana sevin\u00e7li g\u00f6zlerle bakar, 'vay be ' derdik.\u00c7ok zaman \u00f6nce ressamlara s\u00f6ylemi\u015ftim, filozoflar\u0131 de\u011fil, \u015fairleri takip edin diye. Sizi kurtaracak onlar...<br\/><br\/>\u015eiirlerini beyaz sayfalara d\u00f6kt\u00fcm, okuyorum durmadan. Ne kadar da tan\u0131yorum her bir dizeyi ya da seni... G\u00f6zlerim doluyor kimi dizelerde; biliyorum o g\u00fcn\u00fcn\u00fc: a\u00e7t\u0131k, yorgunduk, \u00fcmitsizdik.. Demek ki \u00e7antan dolu dizeymi\u015f; bilmez de de\u011fildik Hani ellerini kald\u0131r\u0131p g\u00f6\u011fe 'bendim' derken, bizde 'sensin' derdik, ama l\u00fctuf senden bizeydi...  Ve yine 'vay be' diyorum. \u0130yi ki yazd\u0131n ve iyi ki ge\u00e7mi\u015fimize tan\u0131kl\u0131k ettin bir ka\u00e7 dizede.  <br\/> <br\/>\u015eiirlerini ast\u0131\u011f\u0131n ipi ar\u0131yorum. \u015eiirlerinin neresinden ge\u00e7iyor iplerin, ona bak\u0131yorum. Her dizede ya da kendisini her \u015fiirde tekrar eden tad\u0131 bir kavram\u0131n alt\u0131nda yakalayabilirsem, sana s\u00f6yleyece\u011fim. Belki de \u00f6ns\u00f6z olur sana...<br\/>                                                                    <br\/>                                                                             ENG\u0130N DEL\u0130CE <br \/>\n<br \/>\n\n \n"
}