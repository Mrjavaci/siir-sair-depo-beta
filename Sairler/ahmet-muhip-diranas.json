{
    "Adi": "Ahmet Muhip D\u0131ranas",
    "dogumTarihi": "1909 - 21 Haziran 1980\n",
    "sairHayati": "\n\n \n\n1909 y\u0131l\u0131nda Sinop'un Sal\u0131 k\u00f6y\u00fcnde d\u00fcnyaya geldi. Ankara Erkek Lisesi'ni bitirdi. Lisedeki edebiyat \u00f6\u011fretmenleri Faruk Nafiz \u00c7aml\u0131bel ve Ahmet Hamdi Tanp\u0131nar, \u015fiir sevgisinin geli\u015fmesinde etkili oldular. Ankara Erkek Lisesi'ni bitirdikten sonra H\u00e2kimiyet-i Milliye gazetesinde \u00e7al\u0131\u015ft\u0131(1930-1935) . Ankara Hukuk Fak\u00fcltesi'ne iki y\u0131l devam ettikten sonra \u0130stanbul'a gitti, Edebiyat Fak\u00fcltesi Felsefe B\u00f6l\u00fcm\u00fc'ne girdi ve buray\u0131 bitirdi. G\u00fczel Sanatlar Akademisi K\u00fct\u00fcphane m\u00fcd\u00fcrl\u00fc\u011f\u00fc yapt\u0131. Dolmabah\u00e7e Resim ve Heykel M\u00fczesi resim yard\u0131mc\u0131l\u0131\u011f\u0131nda bulundu.<br\/><br\/>1939'da Ankara'ya d\u00f6nd\u00fc ve CHP Genel Merkezi'nde Halkevleri K\u00fclt\u00fcr ve Sanat Yay\u0131nlar\u0131'n\u0131 y\u00f6netti. A\u011fr\u0131 dolaylar\u0131nda askerlik g\u00f6revini yapt\u0131ktan sonra, Ankara'da \u00c7ocuk Esirgeme Kurumu Yay\u0131n M\u00fcd\u00fcr\u00fc, Kurum Ba\u015fkan\u0131 (1957-1960) , daha sonra \u0130\u015f Bankas\u0131 Y\u00f6netim Kurulu \u00fcyesi oldu. Devlet Tiyatrosu Edeb\u00ee Kurul Ba\u015fkanl\u0131\u011f\u0131, Anadolu Ajans\u0131 Y\u00f6netim Kurulu \u00fcyeli\u011fi yapt\u0131. Politikaya at\u0131larak Zafer gazetesinde yaz\u0131lar yazd\u0131. Birka\u00e7 kez DP'den milletvekili aday\u0131 olduysa da se\u00e7ilemedi. Yay\u0131mlanan ilk \u015fiiri, Ankara Lisesi'nden Muhip Atalay imzas\u0131yla Milli Mecmua'da \u00e7\u0131kan 'Bir Kad\u0131na' adl\u0131 \u015fiirdir 15 Eyl\u00fcl 1926. Sonra kendi imzas\u0131 ile \u00e7e\u015fitli dergilerde \u015fiirler yay\u0131mlad\u0131.<br\/><br\/>\u00c7e\u015fitli dergilerde yay\u0131mlanan \u015fiirleri, 1974 y\u0131l\u0131nda \u0130\u015f Bankas\u0131 K\u00fclt\u00fcr Yay\u0131nlar\u0131 aras\u0131nda, '\u015eiirler' ad\u0131 ile \u00e7\u0131kt\u0131. Ayr\u0131ca Tevfik Fikret'in 'R\u00fcbab-\u0131 \u015eikeste' adl\u0131 eserini T\u00fcrk\u00e7ele\u015ftirerek 'K\u0131r\u0131k Saz' ad\u0131yla yine \u0130\u015f Bankas\u0131 yay\u0131nlar\u0131 aras\u0131ndan \u00e7\u0131kt\u0131.<br\/><br\/>21 Haziran 1980'de Ankara'da vefat etti. Vasiyeti \u00fczerine Sinop'un Sal\u0131 k\u00f6y\u00fcnde topra\u011fa verildi.<br\/><br\/>Ahmet Muhip, Cahit S\u0131tk\u0131 Taranc\u0131 ile \u015fiirde ahenge ve sese \u00f6nem vermi\u015flerdir. \u00d6rne\u011fin Kar \u015fiirinde Ahmet Muhip sesi \u00f6n plana \u00e7\u0131kar\u0131rken Olvido adl\u0131 \u015fiirinde ne sesi anlama ne de anlam\u0131 sese bask\u0131n k\u0131lm\u0131\u015ft\u0131r.<br\/><br\/>Hece \u015fiirinin son ku\u015fa\u011f\u0131 denilebilecek \u015fairler aras\u0131nda Ahmet Muhip D\u0131ranas, \u00e7a\u011fc\u0131l Bat\u0131 \u015fiirine (Baudelaire, Verlaine)        en yak\u0131n, kendinden bir iki ku\u015fak sonras\u0131 \u015fairler \u00fczerinde, az say\u0131da \u015fiirle bile olsa, uzun s\u00fcre etkili olan bir \u015fairdir. O da hocas\u0131 Tanp\u0131nar gibi az yazm\u0131\u015f, seyrek yay\u0131mlam\u0131\u015f, \u015fiirlerini \u015fiire ba\u015flad\u0131ktan nerdeyse elli y\u0131l sonra (1974)        kitapla\u015ft\u0131rm\u0131\u015ft\u0131r. Gerek Frans\u0131z \u015fiiri, gerekse kendinden \u00f6nceki ku\u015faktan ustalar\u0131 Ahmet Ha\u015fim ve Ahmet Hamdi Tanp\u0131nar'dan ald\u0131\u011f\u0131 etkileri sanat\u0131na yedirerek \u00f6zg\u00fcn bir \u015fiire ula\u015fm\u0131\u015ft\u0131r. Hece \u00f6l\u00e7\u00fcs\u00fc s\u0131n\u0131rlar\u0131nda kalarak ama durak ve vurgu yerlerini de\u011fi\u015ftirerek gelenekselde \u00e7a\u011fda\u015fl\u0131\u011f\u0131 yakalayan, \u00e7a\u011fr\u0131\u015f\u0131m g\u00fcc\u00fc y\u00fcksek, yurdu, insan\u0131 ve do\u011fas\u0131 ile bar\u0131\u015f\u0131k, al\u0131\u015f\u0131lmad\u0131k deyi\u015f \u00f6rg\u00fcs\u00fcyle unutulmaz \u015fiirler yazm\u0131\u015ft\u0131r. \u015eiirlerinde a\u015fk, tabiat, \u00f6l\u00fcm, hat\u0131ralar, s\u0131\u011f olmayan bir anlat\u0131mla ve d\u00fc\u015f\u00fcnd\u00fcr\u00fcc\u00fc boyutlar i\u00e7inde verilmi\u015ftir. <br \/>\n<br \/>\n\n \n Eserleri <br \/>\n\nKitap\r<br\/>Yaz\u0131lar. Adam Yay\u0131nlar\u0131, Haziran 1994.\r<br\/>Oyunlar G\u00f6lgeler, \u00c7\u0131kmaz, Finten. Adam Yay\u0131nlar\u0131 1995, \u0130stanbul\r<br\/>Yaz\u0131lar, Toplu Yaz\u0131lar\u0131. YKY 2000, \u0130stanbul\r<br\/>\u015eiirler. YKY Kas\u0131m 2006.\r<br\/>\r<br\/>\u015eiir\r<br\/>\u015eiirler (1974)     \r<br\/>K\u0131r\u0131k Saz (1975 T. Fikret'ten)   \r<br\/>Ya\u011fma\r<br\/>Fahriye Abla\r<br\/>R\u00fczgar\r<br\/>Kar\r<br\/>Olvido\r<br\/>Elif\r<br\/>Oyun\r<br\/>G\u00f6lgeler (1947)     \r<br\/>O B\u00f6yle \u0130stemezdi (1948)   \r<br\/>Bitmez T\u00fckenmez Can S\u0131k\u0131nt\u0131s\u0131\r<br\/>B\u00fcy\u00fck Olsun\r<br\/>Atl\u0131kar\u0131nca\r<br\/>\r<br\/>\u00c7eviri Oyun\r<br\/>Aptal (1940 - Dostoyevski'den uyarlayanlar F. Neziere \/ S.W. Bienstock)   \r<br\/>\r<br\/>\u0130nceleme\r<br\/>Fransa'da M\u00fcstakil Resim (1937 - \u0130ki Cilt C. S\u0131tk\u0131 ile birlikte) \n \n"
}