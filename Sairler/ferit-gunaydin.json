{
    "Adi": "Ferit G&#252;nayd\u0131n",
    "dogumTarihi": "13.12.1982 - Eski\u015fehir\n",
    "sairHayati": "\n\n\n13.12.1982'de Eski\u015fehir'de d\u00fcnya\u2019ya geldi. Eski\u015fehir Gazi Anadolu Meslek Lisesi Turizm b\u00f6l\u00fcm\u00fcnden mezun olduktan sonra Anadolu \u00dcniversitesinde Turizm Otelcilik \u00d6n Lisans\u0131 yapt\u0131 ve 2003 y\u0131l\u0131nda burslu olarak girdi\u011fi Ba\u015fkent \u00dcniversitesi \u0130ngilizce-Japonca Turizm ve Rehberlik (Lisans) b\u00f6l\u00fcm\u00fcnden 2007 y\u0131l\u0131nda birincilikle mezun oldu. 2008 y\u0131l\u0131nda da ayn\u0131 \u00fcniversitenin Radyo Sinema Televizyon (Lisans) b\u00f6l\u00fcm\u00fcnden mezun oldu.<br\/><br\/>Profesyonel Turist Rehberi olarak T\u00fcrkiye'nin her b\u00f6lgesini dola\u015ft\u0131. Amerika, \u0130ngiltere, Yeni Zelanda, \u0130srail, Avusturya, Avustralya, Hollanda, Bel\u00e7ika, Almanya gibi bir\u00e7ok farkl\u0131 \u00fclkeden gelen Turist gruplar\u0131na rehberlik etti. \u00c7e\u015fitli seminer ve konferanslarda simultane terc\u00fcmanl\u0131k yapt\u0131.<br\/><br\/>2011 y\u0131l\u0131nda \u0130stanbul Fatih Belediyesi Turizm El\u00e7ileri projesi kapsam\u0131nda farkl\u0131 \u00fcniversitelerden gelen \u00f6\u011frencilere Rehberlik ve Turizm El\u00e7ili\u011fi konulu seminerler verdi ve at\u00f6lye \u00e7al\u0131\u015fmalar\u0131 d\u00fczenledi. 2008 y\u0131l\u0131nda Milli E\u011fitim Bakanl\u0131\u011f\u0131'n\u0131n Cumhuriyet E\u011fitim gezilerinde Rehber olarak g\u00f6rev ald\u0131. T\u00fcrkiye'nin do\u011fu illerindeki \u00e7ocuklara bat\u0131 illerini, \u00c7anakkale ve Kurtulu\u015f Sava\u015f\u0131 cephelerini gezdirdi.<br\/><br\/>\u0130ki anaokulu ve bir lisede iki y\u0131l drama e\u011fitmenli\u011fi yapt\u0131.<br\/><br\/>\u00dcniversite y\u0131llar\u0131 boyunca aral\u0131ks\u0131z olarak Ba\u015fkent \u00dcniversitesi Sahne Sanatlar\u0131 Toplulu\u011fu ve Eski\u015fehir Gen\u00e7lik Merkezi Tiyatrosuyla da sahneye \u00e7\u0131kt\u0131. Aktif olarak tiyatro ile u\u011fra\u015ft\u0131\u011f\u0131 y\u0131llar boyunca iki tanesini kendi yazd\u0131\u011f\u0131 toplam 30'a yak\u0131n oyunda rol ald\u0131 ve baz\u0131lar\u0131nda y\u00f6netmenlik yapt\u0131. Cezmi ERS\u00d6Z, K\u00fc\u00e7\u00fck \u0130skender gibi usta yazarlar\u0131n eserlerinden deneysel tiyatro uyarlamalar\u0131 yapt\u0131.<br\/><br\/>Ankara \u00d6teki Tiyatro Genel Sanat Y\u00f6netmeni Murat KARAH\u00dcSEY\u0130NO\u011eLU ve bir\u00e7ok se\u00e7kin festivalin j\u00fcri \u00fcyesi olan sinemac\u0131 Mutlu B\u0130NARK'dan senaryo, Ankara Devlet Tiyatrosu oyuncusu Sinan PEK\u0130NTON\u2019dan diksiyon, \u00fcnl\u00fc \u015fair ve yazar Arif AY\u2019dan edebiyat, TRT Program yap\u0131mc\u0131s\u0131 ve sunucusu Seynan LEVENT\u2019den haber yazarl\u0131\u011f\u0131 gibi dersler ald\u0131.<br\/><br\/>Ba\u015fkent \u00dcniversitesi Dil Ara\u015ft\u0131rma ve Uygulama Merkezi taraf\u0131ndan 2003 y\u0131l\u0131nda en iyi \u00f6yk\u00fc \u00f6d\u00fcl\u00fcne lay\u0131k g\u00f6r\u00fcld\u00fc. \u00c7a\u011fda\u015f \u015eairler ve Yazarlar Derne\u011fi taraf\u0131ndan gelecek vadeden 20 gen\u00e7 \u015fair aras\u0131nda g\u00f6sterilerek derne\u011fin 5. y\u0131l\u0131na \u00f6zel yay\u0131nlanan dergide 2 adet \u015fiirine yer verildi. \"Hayat\u0131m\u0131n a\u015fk\u0131\" isimli k\u0131sa film senaryosu 2008 y\u0131l\u0131nda Cenk ERTEN taraf\u0131ndan Devlet Demir Yollar\u0131 ve Ba\u015fkent \u00dcniversitesi deste\u011fi ile filme \u00e7ekildi ve Ankara Gar\u0131'n\u0131n sesi etkinlikleri kapsam\u0131nda de\u011fi\u015fik yerlerde izleyiciyle bulu\u015ftu.<br\/><br\/>Kurulu\u015fu 1900'l\u00fc y\u0131llar\u0131n ba\u015f\u0131na dayanan \u0130stanbul'un en prestijli Akademilerinden Beyo\u011flu Akademi \u0130stanbul'da Sinema Tv b\u00f6l\u00fcm\u00fcnde Senaryo Yazarl\u0131\u011f\u0131 dersleri verdi. 2013 y\u0131l\u0131nda K\u00fctahya Dumlup\u0131nar \u00dcniversitesinde Senaryo Yazarl\u0131\u011f\u0131 konulu bir seminer verdi ve at\u00f6lye \u00e7al\u0131\u015fmas\u0131 ger\u00e7ekle\u015ftirdi. 2013-2014 y\u0131llar\u0131 aras\u0131nda Ulusalpost haber sitesinde k\u00f6\u015fe yaz\u0131lar\u0131 yazd\u0131.<br\/><br\/>2011 y\u0131l\u0131nda akreditasyonu \"Harvard Publishers\" taraf\u0131ndan yap\u0131lan Uluslararas\u0131 \u0130ngilizce \u00d6\u011fretmenli\u011fi formasyon program\u0131na kabul edildi ve \u00fcst\u00fcn ba\u015far\u0131 derecesi ile program\u0131 tamamlayarak \u0130ngilizce \u00d6\u011fretmenli\u011fi yapmaya ba\u015flad\u0131. Halen \u00d6\u011fretmenlik ve Profesyonel Turist Rehberli\u011fi mesleklerine gururla devam etmektedir.<br\/><br\/>\u0130lk kitab\u0131 \"Tut Elimi Gidelim\" ( \u015fiir ) 2018 y\u0131l\u0131nda \u0130kinci Adam Yay\u0131nlar\u0131 taraf\u0131ndan yay\u0131mlanm\u0131\u015ft\u0131r. <br \/>\n<br \/>\n\n \n Eserleri <br \/>\n\nTut Elimi Gidelim - 2018 \n \n"
}