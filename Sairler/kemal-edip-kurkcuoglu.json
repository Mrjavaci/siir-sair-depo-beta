{
    "Adi": "Kemal Edip K&#252;rk&#231;&#252;o\u011flu",
    "dogumTarihi": "1902 - 15 Nisan 1977\n",
    "sairHayati": "\n\n\nEski T\u00fcrk edebiyat\u0131 ara\u015ft\u0131rmac\u0131s\u0131, \u015fair ve e\u011fitimci.<br\/><br\/>Urfa'da do\u011fdu. Babas\u0131, Osmanl\u0131 Meclis-i Meb'\u00fbsani Urfa temsilcisi \u00d6mer Edib Bey, annesi, \u0130stanbul Temyiz Mahkemesi \u00fcyelerinden E\u011finli Ahmed Nazif Bey'in k\u0131z\u0131 S\u0131d\u0131ka Han\u0131m'd\u0131r. <br\/><br\/>Abd\u00fclk\u00e2dir-i Geyl\u00e2n\u00ee soyundan ve Urfa'n\u0131n K\u00fcrk\u00e7\u00fco\u011fullar\u0131 ad\u0131yla tan\u0131nm\u0131\u015f eski bir ailesindendir. Aile ad\u0131n\u0131n soyad\u0131 olarak kullan\u0131lmas\u0131 yasakland\u0131\u011f\u0131 i\u00e7in soyad\u0131 kanununun ard\u0131ndan bir m\u00fcddet \u00dcnsel soyad\u0131yla an\u0131lm\u0131\u015fsa da 1950'den sonra K\u00fcrk\u00e7\u00fco\u011flu soyad\u0131n\u0131 ald\u0131. <br\/><br\/>Urfa'da \u0130rf\u00e2niye Mektebi'nde ba\u015flad\u0131\u011f\u0131 ilk\u00f6\u011frenimini \u0130stanbul'da Menbaulirfan Mektebi'nde bitirdi. Urfa R\u00fc\u015fdiyesi'nde ve \u0130stanbul'da Vefa Sult\u00e2n\u00eesi'nde okudu (1919) . \u0130stanbul D\u00e2r\u00fclmuallim\u00een-i \u00c2liyesi'nden mezun oldu (1924) . Adana Muallim Mektebi'nden mezun oldu\u011fu yolundaki kay\u0131t ise belgelendirilmeye muhta\u00e7t\u0131r. Ankara \u00dcniversitesi Dil ve Tarih-Co\u011frafya Fak\u00fcltesi Klasik \u015eark Dilleri B\u00f6l\u00fcm\u00fc'n\u00fc bitirdi. <br\/><br\/>Edeb\u00ee bilgisini babas\u0131na, amcas\u0131 \u015fair Osman Remzi ile Ali Em\u00eer\u00ee Efendi'ye bor\u00e7lu oldu\u011funu s\u00f6yleyen Kemal Edip, bir taraftan cami derslerine devam ederek din\u00ee konularda kendini yeti\u015ftirirken \u00f6zel hocalardan da faydalan\u0131p Frans\u0131zca, Arap\u00e7a ve Fars\u00e7a \u00f6\u011frendi; \u0130ngilizce'sini geli\u015ftirdi. Naim Haz\u0131m Onat ve M. Necati Lugal gibi hocalardan istifade etti.<br\/><br\/>\u0130lk mektep muallimli\u011fiyle ba\u015flad\u0131\u011f\u0131 mesle\u011fini \u0130stanbul Maarif M\u00fcd\u00fcrl\u00fc\u011f\u00fc'nde \u015fef m\u00fcfetti\u015f (1935) , ilk tedrisat m\u00fcfetti\u015fli\u011fi, orta ve liselerde tarih ve edebiyat hocal\u0131\u011f\u0131. Mill\u00ee E\u011fitim Bakanl\u0131\u011f\u0131 Hususi Mektepler Dairesi m\u00fcd\u00fcr muavinli\u011fi gibi g\u00f6revlerle bilhassa fak\u00fclte ve y\u00fcksek okullarda zaman zaman idarecilik yaparak vefat\u0131na kadar s\u00fcrd\u00fcrd\u00fc. \u00dcniversite hocal\u0131\u011f\u0131 Dil ve Tarih-Co\u011frafya Fak\u00fcltesi K\u00fct\u00fcphanesi m\u00fcd\u00fcrl\u00fc\u011f\u00fcyle ba\u015flad\u0131; burada paleografi, Ankara \u0130lahiyat Fak\u00fcltesi'nde \u0130sl\u00e2m dini esaslar\u0131 ve tasavvuf tarihi dersleri okuttu. <br\/><br\/>Mill\u00ee E\u011fitim Bakanl\u0131\u011f\u0131 m\u00fcfetti\u015fli\u011fi, T\u00e2lim ve Terbiye Dairesi \u00fcyeli\u011fi, Din E\u011fitim ve \u00f6\u011fretimi Dairesi m\u00fcd\u00fcrl\u00fc\u011f\u00fc yapt\u0131. Gazi E\u011fitim Enstit\u00fcs\u00fc Frans\u0131zca ve T\u00fcrk\u00e7e b\u00f6l\u00fcmlerinde edebiyat dersi verdi. \u0130stanbul Y\u00fcksek \u0130sl\u00e2m Enstit\u00fcs\u00fc m\u00fcd\u00fcrl\u00fc\u011f\u00fcn\u00fc tedvirle g\u00f6revlendirilirdi (11 May\u0131s 1960) . Burada tasavvuf tarihi derslerini okuttu (\u015eubat 1961) . Celal Sara\u00e7'\u0131n m\u00fcd\u00fcrl\u00fc\u011fe tayini dolay\u0131s\u0131yla enstit\u00fcdeki g\u00f6revlerinden ayr\u0131ld\u0131 (1 Haziran 1961) . <br\/><br\/>Bir m\u00fcddet Konya Y\u00fcksek \u0130sl\u00e2m Enstit\u00fcs\u00fc'nde ders verdi. Amerikan h\u00fck\u00fcmetinin davetlisi olarak meslek\u00ee incelemelerde bulunmak \u00fczere Amerika'ya gitti (1965) . Mill\u00ee E\u011fitim Bakanl\u0131\u011f\u0131 m\u00fcfetti\u015fi iken ya\u015f haddinden emekliye ayr\u0131ld\u0131 (12 Haziran 1968) . <br\/><br\/>1969-1972 y\u0131llar\u0131 aras\u0131nda \u0130stanbul Y\u00fcksek \u0130sl\u00e2m Enstit\u00fcs\u00fc'nde \u0130sl\u00e2m\u00ee T\u00fcrk edebiyat\u0131 derslerini okuttu. 1966 bahar\u0131nda \u0130stanbul'a yerle\u015fen Kemal Edip 15 Nisan 1977'de burada vefat etti. Kabri Zincirlikuyu Mezarl\u0131\u011f\u0131'ndad\u0131r. <br\/><br\/>K\u00fcrk\u00e7\u00fco\u011flu, \u0130n\u00f6n\u00fc (T\u00fcrk)  Ansiklopedisi yaz\u0131 kurulunda, uzman olarak T\u00fcrk Dil Kurumu'nda, Maarif Vek\u00e2leti'nce kurulan Fuz\u00fbl\u00ee'nin b\u00fct\u00fcn eserlerini ne\u015fretme komisyonunda \u00e7al\u0131\u015fm\u0131\u015f ve T\u00fcrk K\u00fclt\u00fcr Eserleri Daim\u00ee Komisyonu \u00fcyeli\u011finde bulunmu\u015ftur.<br\/><br\/>Lise y\u0131llar\u0131ndan itibaren \u015fiir yazan K\u00fcrk\u00e7\u00fco\u011flu'nun gazel tarz\u0131ndaki ilk manzumeleri 1918 y\u0131l\u0131nda Tarih ve Edebiyat Mecmuas\u0131'nda Ra'd\u00ee mahlas\u0131yla yay\u0131mlanm\u0131\u015ft\u0131r. Hece vezniyle de \u015fiirleri bulunan Kemal Edip divan \u015fiirinin kaside, gazel, rub\u00e2\u00ee, k\u0131ta gibi hemen b\u00fct\u00fcn \u015fekilleriyle yazd\u0131\u011f\u0131 manzumelerinde \u00e7e\u015fitli din\u00ee konular yan\u0131nda medih, mersiye, hiciv ve tehzil gibi farkl\u0131 t\u00fcrleri denemi\u015ftir. <br\/><br\/>\u015eiirlerini Yahya Kemal gibi sa\u011fl\u0131\u011f\u0131nda kitap halinde toplamaktan \u00e7ekinen \u015fair bunun sebebini, 'Y\u00fcz okuyup bir yazmal\u0131, y\u00fcz yaz\u0131p bir ne\u015fretmeli' s\u00f6z\u00fcyle ifade etmi\u015ftir. \u015eiirlerinin pek az\u0131 antolojilere girmi\u015f, \u00e7o\u011fu dostlar\u0131n\u0131n elinde kalm\u0131\u015f, az bir k\u0131sm\u0131 da devrin mecmualar\u0131nda ne\u015fredilmi\u015ftir.<br\/><br\/>\u0130lgisi eski T\u00fcrk edebiyat\u0131yla din\u00ee ve mill\u00ee konularda yo\u011funla\u015fan K\u00fcrk\u00e7\u00fco\u011flu'nun yaz\u0131lar\u0131 Ankara \u00dcniversitesi Dil ve Tarih-Co\u011frafya Fak\u00fcltesi Dergisi, Ankara \u00dcniversitesi \u0130lahiyat Fak\u00fcltesi Dergisi, T\u00fcrk Dili Belleten Tarih Vesikalar\u0131, \u00dclk\u00fc gibi dergilerde. Diyanet \u0130\u015fleri Ba\u015fkanl\u0131\u011f\u0131 Dergisi, \u0130sl\u00e2m'\u0131n Nuru, \u0130sl\u00e2m Mecmuas\u0131, \u0130sl\u00e2m Medeniyeti, \u00d6zleyi\u015f, Sel\u00e2met, Ama\u00e7, Tohum gibi di\u011fer s\u00fcreli yay\u0131nlarda ve Tasvir gazetesinde \u00e7\u0131km\u0131\u015ft\u0131r. <br\/><br\/>Fikr\u00ee yaz\u0131lar\u0131n\u0131 daha \u00e7ok \u0130sl\u00e2m dini ve medeniyetiyle T\u00fcrk k\u00fclt\u00fcr\u00fcne yap\u0131lan su\u00e7lamalara cevap vermek maksad\u0131yla kaleme alan K\u00fcrk\u00e7\u00fco\u011flu'nun \u00f6zellikle orta \u00f6\u011fretime din dersleri konulmas\u0131 hususunda ciddi \u00e7al\u0131\u015fmalar yapt\u0131\u011f\u0131 bilinmektedir. Bir taraftan da konferans\u00e7\u0131 kimli\u011fiyle \u00f6n plana \u00e7\u0131kan Kemal Edip Bey'in baz\u0131 eserleri konu\u015fmalar\u0131n\u0131n kitap haline getirilmesinden olu\u015fmu\u015ftur. Ankara Radyosu'ndan yay\u0131mlanan din\u00ee konu\u015fmalar\u0131 onun hem T\u00fcrk nesrinde hem din\u00ee konular\u0131 anlatmada gelenekten faydalanarak yeni bir din dili kurmada ne kadar ba\u015far\u0131l\u0131 oldu\u011funu g\u00f6stermektedir. <br \/>\n<br \/>\n\n \n Eserleri <br \/>\n\n1. Fatih Mehmet II Vakfiyeleri (Ankara 1938) . F\u00e2tih Sultan Mehmed'in F\u00e2tih, Ayasofya, Zeyrek ve Ey\u00fcp camilerine ait T\u00fcrk\u00e7e ve Arap\u00e7a vakfiyelerinin t\u0131pk\u0131bas\u0131m\u0131 ile terc\u00fcmesi yan\u0131nda \u00e7e\u015fitli indeksler il\u00e2vesiyle ne\u015frinden ibarettir. \u0130mzas\u0131z yay\u0131mlanan eserin kendisi taraf\u0131ndan haz\u0131rlanm\u0131\u015f oldu\u011fu S\u00fcleymaniye Vakfiyesi mukaddimesinde verdi\u011fi bilgiden anla\u015f\u0131lmaktad\u0131r. \r<br\/>\r<br\/>2. Urfa A\u011fz\u0131 (\u0130stanbul 1945; Ankara 1991) . Urfa a\u011fz\u0131n\u0131n grameri ve Urfa a\u011fz\u0131ndan derlemeler olmak \u00fczere iki k\u0131s\u0131mdan meydana gelen eserin sonuna yaz\u0131 dilinde bulunmayan kelimelerden derlenmi\u015f bir l\u00fcgat\u00e7e eklenmi\u015ftir. \r<br\/>\r<br\/>3. Fatih'in \u015eiirleri(Ankara 1946) . T\u00fcrk Tarih Kurumu'nca \u0130stanbul'un Fethini Kutlama Kurulu ad\u0131na haz\u0131rlat\u0131lan eser, F\u00e2tih Sultan Mehmed'in Millet K\u00fct\u00fcphanesi'nde bulunan divan\u0131n\u0131n t\u0131pk\u0131bas\u0131m\u0131, transkripsiyonlu metniyle George Jacob taraf\u0131ndan Uppsala Krall\u0131k K\u00fct\u00fcphanesi'ndeki bir n\u00fcshaya dayan\u0131larak haz\u0131rlanan (Berlin 1904)  metnin tenkidi suretiyle ger\u00e7ekle\u015ftirilmi\u015ftir. Eserin ba\u015f\u0131nda F\u00e2tih'in edeb\u00ee \u015fahsiyeti, \u015fiirlerinin dili ve \u00fcsl\u00fbbu, \u015fiirleriyle ilgili yay\u0131nlarla bunlar\u0131n de\u011ferlendirilmesi gibi konular ele al\u0131nm\u0131\u015f, sonuna da a\u00e7\u0131klamal\u0131 bir l\u00fcgat\u00e7e eklenmi\u015ftir.\r<br\/>\r<br\/>4. K\u0131rkHadis Terc\u00fcmesi (\u0130stanbul 1951) . Molla C\u00e2m\u00ee'nin \u00c7ihil Hadisinden naklen Fuz\u00fbl\u00ee'nin Had\u00ees-i Erbain Terc\u00fcmesi ad\u0131yla meydana getirdi\u011fi eserin bu yay\u0131n\u0131nda hadislerin Arap\u00e7a as\u0131llar\u0131 ve C\u00e2m\u00ee'nin Fars\u00e7a manzum terc\u00fcmeleri de yer almaktad\u0131r.\r<br\/>\r<br\/>5. \u0130manda Birlik Vatanda Dirlik (Ankara 1955) . Halil \u00d6ztoprak taraf\u0131ndan yaz\u0131lan Kur'\u00e2n'da Hikmet-T\u00e2rihte Hak\u00eekat-Alev\u00eelerde Namaz (Ankara 1953)  adl\u0131 risaleyi tenkit i\u00e7in Diyanet \u0130\u015fleri Reisli\u011fi'nce haz\u0131rlat\u0131l\u0131p bast\u0131r\u0131lan bir reddiyedir.\r<br\/>\r<br\/>6. Beng \u00fc Bade (\u0130stanbul 1955) . Fuz\u00fbl\u00ee'nin afyonla \u015farab\u0131n m\u00fcnazaras\u0131n\u0131 anlatan mesnevisinin \u00fc\u00e7 n\u00fcshaya dayanan ne\u015fridir. K\u00fcrk\u00e7\u00fco\u011flu bu \u00e7al\u0131\u015fmas\u0131nda, T\u00fcrkiye k\u00fct\u00fcphanelerinde tesbit etti\u011fi eserle ilgili alt\u0131 yazma ile matbu divanlardaki metinleri de g\u00f6zden ge\u00e7irmi\u015ftir.\r<br\/>\r<br\/>7. Rind \u00fc Z\u00e2hid (Ankara 1956) . Fuz\u00fbl\u00ee'nin m\u00fcnazara t\u00fcr\u00fcndeki Fars\u00e7a mesnevisinin d\u00f6rt yazmadan hareketle ger\u00e7ekle\u015ftirilmi\u015f yay\u0131m\u0131d\u0131r. Ba\u015f tarafta konunun \u00f6zetlendi\u011fi, yazmalar\u0131n verildi\u011fi, eserin edeb\u00ee de\u011ferinin g\u00f6sterildi\u011fi bir giri\u015f b\u00f6l\u00fcm\u00fc yer almaktad\u0131r. Burada eserin terc\u00fcmesinin de haz\u0131rland\u0131\u011f\u0131 belirtilmekle beraber bas\u0131lamam\u0131\u015f, H\u00fcseyin Ayan buna dayanarak eserin \u00e7evirisini yay\u0131mlam\u0131\u015ft\u0131r.\r<br\/>\r<br\/>8. Din ve Milliyyet (Ankara 1956) . 21 Ocak 1956 tarihinde Ankara T\u00fcrk Oca\u011f\u0131'nda verilen konferans\u0131n metni olup Diyanet \u0130\u015fleri Reisli\u011fi'nce bast\u0131r\u0131lm\u0131\u015ft\u0131r.\r<br\/>\r<br\/>9. Radyoda Din\u00ee ve Ahl\u00e2k\u00ee Konu\u015fmalar \u00ce-V (Ankara 1956) . M\u00fcellifin 1954-1955 y\u0131llar\u0131nda Ankara Radyosu'nda yapt\u0131\u011f\u0131 konu\u015fmalar\u0131n bir k\u0131sm\u0131ndan meydana gelmi\u015ftir. \r<br\/>\r<br\/>10. Ramazan'a Girerken (Ankara 1956) , Dinimizde Ana Baba Hakk\u0131na Verilen Ehemmiyet gibi ra\u011fbet g\u00f6ren baz\u0131 konu\u015fmalar\u0131 ise k\u00fc\u00e7\u00fck risaleler halinde ayr\u0131ca bas\u0131lm\u0131\u015ft\u0131r (Ankara 1959) .\r<br\/>\r<br\/>11. Dinde Reform Meselesi (Ankara 1957) . Osman Nuri \u00c7erman'\u0131n Dinde Reform'una (\u0130stanbul 1956)  reddiye olarak haz\u0131rlanan kitapta, ayr\u0131ca Enver Beh\u00e7et Tahsin Kamav'\u0131n Adl\u00ee T\u0131p adl\u0131 eserinde yer alan Hz. Peygamber hakk\u0131ndaki ithamlarla A. \u0130brahim'in Mill\u00ee Din Duygusu ve \u00d6z T\u00fcrk Dini (\u0130stanbul 1934)  isimli kitab\u0131nda din konusunda ileri s\u00fcr\u00fclen baz\u0131 iddialara cevap verilmektedir.\r<br\/>\r<br\/>12. \u0130sl\u00e2m Dinine Toplu Bir Bak\u0131\u015f (Ankara 1961) . \u0130man, ibadet ve ahl\u00e2k konular\u0131n\u0131 ihtiva eden, halk i\u00e7in kaleme al\u0131nm\u0131\u015f bir risaledir.\r<br\/>\r<br\/>13. S\u00fcleymaniye Vakfiyesi (Ankara 1962) . S\u00fcleymaniye Camii'nin hizmete a\u00e7\u0131l\u0131\u015f\u0131n\u0131n 400. y\u0131l\u0131 dolay\u0131s\u0131yla ne\u015fre haz\u0131rlanan ve asl\u0131 Vak\u0131flar Genel M\u00fcd\u00fcrl\u00fc\u011f\u00fc Ar\u015fivi'nde bulunan vakfiyede S\u00fcleymaniye K\u00fclliyesi'nin d\u0131\u015f\u0131nda Kan\u00fbni'nin, o\u011flu \u015eehzade Mehmed ad\u0131na in\u015fa ettirdi\u011fi \u015eehzadeba\u015f\u0131 ve Cihangir camileriyle etraf\u0131ndaki yap\u0131lar yan\u0131nda \u0130stanbul'da Fil Dam\u0131, Edirne'de B\u00fckelice zaviyelerinin vak\u0131flar\u0131 hakk\u0131nda da bilgi mevcuttur. Eserde haz\u0131rlayan\u0131n bir mukaddimesinin ard\u0131ndan vakfiyenin metniyle bunun t\u0131pk\u0131bas\u0131m\u0131 yer almaktad\u0131r.\r<br\/>\r<br\/>14. Seyyid Nes\u00eem\u00ee D\u00eev\u00e2n\u0131ndan Se\u00e7meler (Ankara 1973, 1985) . Nes\u00eem\u00ee'nin hayat\u0131, eserleri ve \u015fahsiyetiyle divan\u0131n\u0131n yazmalar\u0131 hakk\u0131nda bir giri\u015ften sonra 145 \u015fiiri a\u00e7\u0131klanm\u0131\u015ft\u0131r.\r<br\/>\r<br\/>15. \u015eeyh Muhammed Nasuh\u00ee: Hayat\u0131 Eserleri Divan\u0131 Mektuplar\u0131. \u00dcsk\u00fcdar'daki Nas\u00fbh\u00ee Derg\u00e2h\u0131n\u0131n son postni\u015fini Ahmed Ker\u00e2meddin Efendi'nin kaleme ald\u0131\u011f\u0131 \u015eems\u00fc's-sab\u00fbh\u00ee \u00fb men\u00e2k\u0131b\u0131 P\u00eer Nas\u00fbh\u00ee adl\u0131 bas\u0131lmam\u0131\u015f eserden R\u00fckneddin Nas\u00fbh\u00eeo\u011flu taraf\u0131ndan derlenmi\u015f bilgilerle \u015eeyh Nas\u00fbh\u00ee'nin baz\u0131 mektuplar\u0131 ve divan\u0131n\u0131n a\u00e7\u0131klamalarla yap\u0131lan ne\u015fridir.\r<br\/>\r<br\/>16. Osman \u015eems Efendi D\u00eev\u00e2n\u0131'ndan Se\u00e7meler (\u0130stanbul 1996) . Son d\u00f6nem \u015fair ve mutasavv\u0131flar\u0131ndan Osman \u015eems Efendi'nin hayat\u0131, eserleri, \u015fahsiyeti hakk\u0131nda bir giri\u015fle birlikte \u00e7o\u011fu gazel tarz\u0131nda olmak \u00fczere 167 \u015fiirini ve bunlar\u0131n a\u00e7\u0131klamalar\u0131n\u0131 ihtiva eder.\r<br\/>\r<br\/>17. T\u00e2hir\u00fclmevlevinin (T\u00e2hir Olgun)  Edebiyat L\u00fcgati adl\u0131 eserini m\u00fcellifin el yaz\u0131s\u0131yla yaz\u0131lm\u0131\u015f metninden ne\u015fre haz\u0131rlayan K\u00fcrk\u00e7\u00fco\u011flu'nun (\u0130stanbul 1973)  Ankara \u0130lahiyat Fak\u00fcltesi'nde okuttu\u011fu '\u0130sl\u00e2m Dini Esaslar\u0131 Ders Notlar\u0131' ile 'Tasavvuf Tarihi Ders Notlar\u0131\u201d teksir halinde kalm\u0131\u015ft\u0131r. \r<br\/>\r<br\/>18. Ferit Devellio\u011flu Osmanl\u0131ca s\u00f6zl\u00fc\u011f\u00fcn\u00fc haz\u0131rlarken K\u00fcrk\u00e7\u00fco\u011flu'nun \u00f6zel notlar\u0131n\u0131 tarad\u0131\u011f\u0131n\u0131 ve eserinin ba\u015f\u0131ndan sonuna kadar onun tashihinden ge\u00e7ti\u011fini belirtmektedir.\r<br\/>\r<br\/>19. K\u00fcrk\u00e7\u00fco\u011flu, Fuz\u00fbl\u00ee komisyonu \u00fcyesi s\u0131fat\u0131yla \u015fairin Had\u00eekat\u00fc's-s\u00fced\u00e2 adl\u0131 eserinin tenkitli metnini haz\u0131rlay\u0131p teslim etmi\u015fse de eser bas\u0131m s\u0131ras\u0131nda kaybolmu\u015ftur. \r<br\/>\r<br\/>20. Yak\u0131n arkada\u015f\u0131 Veli Ertan, m\u00fcellifin Eb\u00fc'l-Leys es-Semerkandinin Ki-t\u00e2b\u00fc'\u015f-\u015eal\u00e2t \u00fc'l-hak ve Kit\u00fbb\u00fc'l-\u0130\u015f\u00e2-re \u00fc \u00e2d\u00e2bi'l-viz\u00e2re adl\u0131 eserlerini terc\u00fcme etti\u011fini, fakat bunlar\u0131n da bas\u0131lamad\u0131\u011f\u0131n\u0131 belirtmekte, ak\u0131betleri hakk\u0131nda ba\u015fka bilgi vermemektedir. \r<br\/>\r<br\/>21. K\u00fcrk\u00e7\u00fco\u011flu'nun 'Mersiye-i Nikn\u00e2m-\u0131 Adnan' gibi baz\u0131lar\u0131 \u00f6l\u00fcm\u00fcnden sonra ne\u015fredilen \u015fiirleriyle \u00e7e\u015fitli toplant\u0131larda yapt\u0131\u011f\u0131 konu\u015fmalar\u0131n\u0131n yer ald\u0131\u011f\u0131 defterler S\u00fcleymaniye K\u00fct\u00fcphanesinde Yazma Ba\u011f\u0131\u015flar k\u0131sm\u0131nda bulunmaktad\u0131r. M\u00fcellif ayr\u0131ca Fuz\u00fbl\u00eenin 190 adet Fars\u00e7a muammay\u0131 ihtiva eden Ris\u00e2le-i Mucammey\u00e2f'\u0131n\u0131 k\u0131rk adet T\u00fcrk\u00e7e muammas\u0131n\u0131 da ekleyerek yay\u0131mlam\u0131\u015ft\u0131r. \n \n"
}