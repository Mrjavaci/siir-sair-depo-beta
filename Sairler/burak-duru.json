{
    "Adi": "Burak Duru",
    "dogumTarihi": "1984 -\n",
    "sairHayati": "\n\n\n1984 y\u0131l\u0131nda Karadeniz'in mavi ve ye\u015fille kutsal evlilik ba\u011f\u0131 kurdu\u011fu, g\u00fczel \u015fehri Ordu'da, ticaret ile i\u015ftigal eden baba ve m\u00fcmtaz meslek ev han\u0131ml\u0131\u011f\u0131 yapmakta olan annenin iki evlad\u0131ndan ilki olarak d\u00fcnyaya geldi. Halen bu m\u00fchim g\u00f6revi ba\u015far\u0131yla y\u00fcr\u00fctmekte olan Burak 2011'den beri evlidir. Yenge\u00e7 burcunun t\u00fcm \u00f6zelliklerini ta\u015f\u0131makla birlikte, sab\u0131rl\u0131, e\u011flenceli, ama yer yer surats\u0131z olmas\u0131yla tan\u0131n\u0131r. Laubalili\u011fi sevmeyen, disiplinli yap\u0131s\u0131 alt\u0131nda zaman zaman ukalal\u0131k da yapm\u0131yor de\u011fildir. Ya hi\u00e7 konusmaz, ya da \u00e7ok konu\u015fur.<br\/> <br\/> <br\/>E\u011fitim Hayat\u0131:<br\/> <br\/>Be\u015finci s\u0131n\u0131fa kadar Ordu'da okuduktan sonra ailesiyle birlikte \u0130stanbul'a yerle\u015fen Burak, \u0130lk\u00f6\u011fretim a\u015famas\u0131n\u0131 Kad\u0131k\u00f6y'de ge\u00e7irmi\u015ftir. \u015eanda, \u015f\u00f6hrette g\u00f6z\u00fc olmayan Burak (!) , \u00e7evresindeki arkada\u015flar\u0131n\u0131n aksine Anadolu Lisesi s\u0131navlar\u0131na girmeyi reddederek, Ticaret Lisesi'ne kayd\u0131n\u0131 yapt\u0131rm\u0131\u015f, liseyi ticari bilimler \u00f6\u011frenerek bitirmi\u015ftir. Her ticaret liseli gibi onun da, geni\u015f yelpazeli \u00fcniversite se\u00e7enekleri aras\u0131ndan (!)  Muhasebe b\u00f6l\u00fcm\u00fcn\u00fc okumak i\u00e7in yolu Sakarya'ya d\u00fc\u015fer. \u0130ki y\u0131ll\u0131k \u00f6nlisans e\u011fitimini ba\u015far\u0131yla bitirdikten sonra, Anadolu \u00dcniversitesi \u0130\u015fletme B\u00f6l\u00fcm\u00fc'ne yatay ge\u00e7i\u015f yaparak, 2008 y\u0131l\u0131nda \u00f6rg\u00fcn e\u011fitim hayat\u0131n\u0131 tamamlar.<br\/> <br\/> <br\/>\u00d6zel Zevkleri:<br\/> <br\/>Burak, \u00e7ocuklu\u011fundan beri m\u00fczikle ha\u015f\u0131r ne\u015firdir. \u0130lkokulda iki arkada\u015f\u0131yla birlikte Grup Vitamin'den esinlenerek Grup Penicillin ad\u0131yla s\u0131n\u0131fta \u015fark\u0131lar s\u00f6ylemeye ba\u015flam\u0131st\u0131r. Lisede okul korosunda korist ve solist olarak yer alm\u0131\u015f, yine lise zamanlar\u0131nda ba\u011flama \u00e7almaya ba\u015flam\u0131\u015ft\u0131r.<br\/><br\/>\u00dcniversitede bu \u00f6zelli\u011finden yararlanan Burak'\u0131n, Hukuk dersinden bu \u015fekilde ge\u00e7ti\u011fi dedikodular aras\u0131ndad\u0131r. \u00dcniversite d\u00f6neminde k\u0131sa bir s\u00fcre ba\u011flamas\u0131 ile m\u00fczik yapm\u0131\u015f, yerel radyo progamlar\u0131na konuk olmu\u015ftur.<br\/><br\/>Askerlik d\u00f6nemini de \"M\u00fczisyen \u00c7avu\u015f\" olarak ge\u00e7irmi\u015f, ak\u015fam sahne, sabah s\u00fcp\u00fcrge aras\u0131nda mekik dokumu\u015ftur.<br\/><br\/>M\u00fczisyenli\u011fi, farkl\u0131 tarzlar\u0131 bar\u0131nd\u0131ran ezgilerle, kendi \u00e7ap\u0131nda yazd\u0131\u011f\u0131 \u015fiir ve bestelerle, dost sohbetlerinde gerceklestirdigi mini dinletilerle amat\u00f6r olarak s\u00fcrmektedir.<br\/> <br\/> <br\/>\u00c7al\u0131\u015fma Hayat\u0131:<br\/> <br\/>\u00d6rg\u00fcn e\u011fitim hayat\u0131n\u0131 Muhasebe alan\u0131nda tamamlasa da, i\u015f hayat\u0131 \u00f6yle olmam\u0131\u015ft\u0131r. \u0130yi bir muhasebeci olaca\u011f\u0131 d\u00fc\u015f\u00fcn\u00fcl\u00fcrken, o sat\u0131\u015f alan\u0131nda kariyer yapmay\u0131 tercih etmi\u015ftir. 2003-2005 y\u0131llar\u0131 aras\u0131nda bankac\u0131l\u0131k deneyimi olmu\u015f, \u0130stanbul'u neredeyse sokak sokak, kurum kurum dola\u015farak kredi kart\u0131 pazarlayan siyah tak\u0131m elbiseli adamlardan olmu\u015ftur. Ba\u015fta \u00e7ekingen, mesafeli davranan yap\u0131s\u0131 olan bu gen\u00e7, ziyarete gitti\u011fi kurumlarda \"bilin bakal\u0131m nereden geldim\" diye sunuma ba\u015flayacak kadar pi\u015fkinle\u015fmi\u015ftir.<br\/><br\/>2005 y\u0131l\u0131nda, agresif bir karar vererek bankac\u0131l\u0131k sekt\u00f6r\u00fcnden, reel sekt\u00f6re do\u011fru h\u0131zl\u0131 bir ge\u00e7i\u015f yapm\u0131\u015f ve bili\u015fim sekt\u00f6r\u00fcnde, bizzat sahada promot\u00f6r olarak yer alarak tecr\u00fcbe edinmeye ba\u015flam\u0131\u015ft\u0131r.<br\/><br\/>Promot\u00f6rl\u00fckteki ba\u015far\u0131s\u0131yla, M\u00fc\u015fteri Temsilcisi olarak kendine portf\u00f6y olu\u015fturmu\u015f. Yurdun bir \u00e7ok noktas\u0131ndaki i\u015f ortaklar\u0131n\u0131 ba\u015far\u0131yla y\u00f6netmi\u015ftir. Bili\u015fimdeki merak\u0131 sanal d\u00fcnya ile entegre olmaya ba\u015flay\u0131nca e-ticaret konusundaki hayalleriyle fikirler \u00fcreterek, d\u00f6neminin y\u00f6neticisi sayesinde bu fikirleri uygulama f\u0131rsat\u0131 yakalam\u0131s, firmas\u0131n\u0131n ilk b2b projesinin hem isim babas\u0131 olmu\u015f, hem y\u00f6netiminde yer alm\u0131\u015ft\u0131r. 2008 y\u0131l\u0131nda askerlik i\u00e7in g\u00f6revinden ayr\u0131lana dek, burada da ba\u015far\u0131l\u0131 \u00e7al\u0131\u015fmalar yapm\u0131\u015f, sisteme entegre is orta\u011f\u0131 say\u0131s\u0131n\u0131 bir bu\u00e7uk y\u0131lda 150'den 2500'e \u00e7\u0131karm\u0131\u015f, cirosunu da ayl\u0131k ortalama 3 Milyon $ seviyesine, ekip arkada\u015flar\u0131 ile birlikte getirmi\u015ftir.<br\/><br\/>2008 son \u00e7eyre\u011finde, askerden d\u00f6nm\u00fc\u015f ve ayn\u0131 grubun bir di\u011fer \u015firketinde, bu sefer b2c alan\u0131nda y\u00f6netici olarak \u00e7al\u0131\u015fmaya ba\u015flam\u0131\u015ft\u0131r. 2008 mali krizi ve \u015firket y\u00f6netimini yat\u0131r\u0131ma ikna edememesi nedeniyle g\u00f6revinden ayr\u0131larak, grubun bir ba\u015fka \u015firketinde kurumsal bayi portf\u00f6y\u00fcne hizmet vermeye ba\u015flam\u0131\u015ft\u0131r. Kriz etkilerinin s\u00fcrmesi, \u015firketin hatal\u0131 stratejilerle pazar kaybetmesi sebebiyle 2009 y\u0131l\u0131nda, kariyerinde de birka\u00e7 ad\u0131m geri atmak zorunda kalarak, sekt\u00f6r\u00fcn mihenk ta\u015flar\u0131ndan ba\u015fka bir \u015firkete transfer olmu\u015ftur.<br\/><br\/>2009 - 2011 aras\u0131nda, \u00fc\u00e7 y\u0131ll\u0131k bu maceras\u0131 da hareketli olmu\u015f, geri ad\u0131m atmak zorunda kalarak devam etti\u011fi kariyerinde b\u0131rakt\u0131\u011f\u0131 noktay\u0131 yakalam\u0131\u015ft\u0131r. B\u00f6lge Sorumlusu olarak \u00e7al\u0131\u015ft\u0131\u011f\u0131 \u015firketin distrib\u00fct\u00f6rl\u00fc\u011f\u00fcn\u00fc ald\u0131\u011f\u0131 kurumsal global marka i\u00e7in s\u0131f\u0131rdan kanal yap\u0131s\u0131 olu\u015fturmu\u015f ve ba\u015far\u0131yla m\u00fc\u015fteri sadakati yaratm\u0131\u015ft\u0131r. Akabinde e-ticaret hevesi ruhunu yeniden g\u0131d\u0131klam\u0131\u015f ve sanal d\u00fcnyaya geri d\u00f6nm\u00fc\u015ft\u00fcr. \u015eirketinin, b2b revize projesinde, kurumsal kimlik ve kurumsal y\u00fcz \u00e7al\u0131\u015famalar\u0131nda ge\u00e7mi\u015f tecr\u00fcbe, fikir ve \u00f6nerileriyle \u015firketinin geli\u015fimine katk\u0131da bulunmu\u015ftur.<br\/><br\/>Onun e-ticaret alan\u0131nda yapmak istedikleri, hayalleri kab\u0131na s\u0131\u011fmad\u0131\u011f\u0131ndan, yeni ufuklara yelken a\u00e7mak i\u00e7in y\u00f6neticilerinden izin istemi\u015f ve 2012 sonunda g\u00f6revinden ayr\u0131lm\u0131\u015ft\u0131r.<br\/><br\/>\u015eu anda, yine bili\u015fim sekt\u00f6r\u00fcnde, b2b alan\u0131ndaki tecr\u00fcbelerini, yeni bir platform yap\u0131land\u0131rmas\u0131 ve e-ticaret kanal\u0131 olu\u015fturmas\u0131nda, s\u00fcre\u00e7 olu\u015fturulmas\u0131 ve y\u00f6netimi icraatlar\u0131yla birlikte, kurumsal ihtiya\u00e7lar\u0131n kar\u015f\u0131lanmas\u0131 ve proje \u00e7al\u0131\u015fmalar\u0131 ile i\u015ftigal etmekte...<br\/><br\/>Kendine has \u00fcslubu ve i\u015f yap\u0131\u015f \u015fekli ile projelendirebildi\u011fi hayallerini ger\u00e7ekle\u015ftirme yolunda y\u00fcr\u00fcmeye devam etmektedir. <br \/>\n<br \/>\n\n \n"
}