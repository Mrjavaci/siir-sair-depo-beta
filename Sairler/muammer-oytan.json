{
    "Adi": "Muammer Oytan",
    "dogumTarihi": "20\/04\/1937 Eski\u015fehir\n",
    "sairHayati": "\n\n\n\u00d6ZGE\u00c7M\u0130\u015e\u0130M<br\/> <br\/>20. Nisan 1937 tarihinde Eski\u015fehir\u2019in Seyitg\u00e2zi \u0130l\u00e7esinin K\u0131rka Nahiyesine ba\u011fl\u0131 Akin K\u00f6y\u00fcnde do\u011fdum. Esasen, Soyumuzun \u00e7ok uzaklardan g\u00f6\u00e7 ederek geldi\u011fi d\u00fc\u015f\u00fcn\u00fclmektedir. Yap\u0131lan soya\u011fac\u0131 ara\u015ft\u0131rmas\u0131na g\u00f6re 3 g\u00f6bek ilerisi olan b\u00fcy\u00fck dedem \u0130brahim Hocan\u0131n(imam), ailesi ile beraber  Kafkaslar\u0131n Osetya b\u00f6lgesinden g\u00f6\u00e7 ederek T\u00fcrkiye\u2019ye gelip, Eski\u015fehir\u2019in yak\u0131n bir merkez k\u00f6y\u00fcne yerle\u015fip hoca olarak \u00e7al\u0131\u015fmaya ba\u015flad\u0131\u011f\u0131 anla\u015f\u0131lmaktad\u0131r. \u0130brahim Hocan\u0131n, 1547 y\u0131l\u0131ndan 1900 y\u0131l\u0131na kadar, Rusya ile kom\u015fu \u00fclkeleri aras\u0131nda 400 sene devam eden nizam\u00ee ve \u00e7ete sava\u015flar\u0131 y\u00fcz\u00fcnden dalgalar halindeki 1.400.000 ki\u015fiyi bulan <br\/>12 g\u00f6\u00e7lerin 1877\u2019de yap\u0131lan 500.000 ki\u015filik grup ile T\u00fcrkiye\u2019ye g\u00f6\u00e7 etmi\u015f oldu\u011fu d\u00fc\u015f\u00fcn\u00fclmektedir.. Birinci ve \u0130kinci Cihan Harpleri ve Kurtulu\u015f Sava\u015f\u0131 y\u0131llar\u0131 boyunca her ailenin, hatta her ferdin \u00f6ncelikle ba\u015f\u0131n\u0131n \u00e7aresine bakmak zorunda kalmas\u0131 daha sa\u011fl\u0131kl\u0131 bilgiler tespitine imkan vermemi\u015ftir. Ancak gerek atalar\u0131m\u0131z\u0131n fizik\u00ee g\u00f6r\u00fcn\u00fcmleri, gerekse soyumuzun kan yap\u0131s\u0131n\u0131n, ancak \u00e7ok y\u00fcksek da\u011fl\u0131k yerlerde ya\u015fayanlarda g\u00f6r\u00fclebilecek derecede ve ila\u00e7 almay\u0131 gerektirecek \u00f6l\u00e7\u00fcde koyu ve de\u011ferlerinin \u00e7ok y\u00fcksek olmas\u0131, atalar\u0131m\u0131z\u0131n Kafkaslar\u0131n da\u011fl\u0131k y\u00f6relerinden gelmi\u015f olma d\u00fc\u015f\u00fcncesini do\u011frulamaktad\u0131r. \u0130brahim Hocan\u0131n o\u011flu Dedem Molla Nustafa ve amcam Molla Mehmet Tevfik de Eski\u015fehir\u2019in yak\u0131n k\u00f6ylerinde imaml\u0131k yapm\u0131\u015flar, ancak babam yeti\u015fince uzun s\u00fcren sava\u015f y\u0131llar\u0131nda, imaml\u0131\u011f\u0131, ancak uzaklarda, Seyitgazi\u2019nin T\u00fcrkmen da\u011f\u0131 eteklerindeki Akin k\u00f6y\u00fcnde bulabilmi\u015f; zamanla bu k\u00f6ye yerle\u015fmi\u015ftir..  Babam \u0130brahim Sabit Hoca\u2019n\u0131n 3 o\u011flan, 4 k\u0131z yedi \u00e7ocu\u011fu vard\u0131r: Ben, di\u011ferleri o tarihlerde evlenip iyi-k\u00f6t\u00fc hayatlar\u0131n\u0131 kurmu\u015f olan 7 karde\u015fin en k\u00fc\u00e7\u00fc\u011f\u00fc idim. 1950 y\u0131l\u0131nda ilkokulu bitirdikten sonra, 1956 y\u0131l\u0131na kadar \u00e7aresiz bir aray\u0131\u015f i\u00e7inde, okuma aray\u0131\u015f\u0131 i\u00e7inde, tam be\u015f sene k\u00f6yde kald\u0131m. Ya\u015fl\u0131 anababam\u0131n yan\u0131nda, k\u00f6y ya\u015fam\u0131n\u0131n t\u00fcm y\u00fck\u00fc \u00e7ocukluk omuzlar\u0131m\u0131n \u00fczerinde, \u00e7obanl\u0131k ve ren\u00e7berlik yapt\u0131m. \u00c7aresizli\u011fi a\u015f\u0131p yolunu a\u00e7amayan \u00e2ciz bir \u00e7ocu\u011fun y\u00fcre\u011findeki okuma a\u015fk\u0131n\u0131n verdi\u011fi hezeyan ve yank\u0131 y\u00fcz\u00fcnden, a\u011flay\u0131p sizlayarak ge\u00e7en be\u015f y\u0131l! \u00c7ocukluk g\u00f6z ya\u015flar\u0131m\u0131, daha o senelerde hat\u00eem etti\u011fim Kur\u2019\u00e2n sayfalar\u0131na ak\u0131tarak ge\u00e7en be\u015f y\u0131l! Nas\u0131rl\u0131-\u00e7ocuk ellerimi semay\u0131 kucaklayacakm\u0131\u015f gibi a\u00e7arak, boynumu b\u00fckerek, \u00e7ocukluk y\u00fcre\u011fimden gelen dilek ve dualar\u0131 mahzun bak\u0131\u015fl\u0131 yakar\u0131\u015flarla tekrarlayarak ge\u00e7en be\u015f y\u0131l! \u0130mam Babam\u0131n m\u00fcezzini gibi caminin y\u0131k\u0131k bah\u00e7e duvar\u0131na \u00e7\u0131karak sabah ezan\u0131n\u0131 okuduktan sonra, gecenin sessizli\u011finde ellerimi taa g\u00f6\u011fe uzatarak \u201cseher vakti habibi h\u00fcrmetine beni bu \u00fccra k\u00f6yde unutma, elimden tut Y\u00e2 Rabb\u00eem!\u201d diye hayk\u0131r\u0131rken \u00e7ocukluk bo\u011faz\u0131ma gelip oturan d\u00fc\u011f\u00fcmle, bug\u00fcn maziyi hat\u0131rlad\u0131k\u00e7a, seksenli ya\u015f\u0131m\u0131n \u015f\u00fckreden <br\/>13 duygusall\u0131\u011f\u0131nda, yorgun bo\u011faz\u0131m\u0131 t\u0131kayan d\u00fc\u011f\u00fcm ayn\u0131d\u0131r! Keza, o anda \u00e7ocukluk mahzun g\u00f6zlerimden akan seher vakti ya\u015flar\u0131 ile, bug\u00fcn  o anlar\u0131 hat\u0131rlad\u0131k\u00e7a ve Hak Teal\u00e2\u2019n\u0131n himmetine \u015f\u00fckrettik\u00e7e yorgun-sulu g\u00f6zlerimden akmas\u0131n\u0131 \u00f6nleyemedi\u011fim ya\u015flar ayn\u0131d\u0131r! K\u00e2be\u2019nin,\u201cM\u00fcltezem\u201din\u201d kar\u015f\u0131s\u0131nda \u015f\u00fckrederken akan ya\u015flar ayn\u0131d\u0131r! Arafat\u2019ta, Hz. Peygamber Efendimizin Veda Hacc\u0131nda, \u0130sl\u00e2m\u0131n tebli\u011findeki g\u00f6revini tam olarak ifa etti\u011fine dair \u201c\u015eahit ol Y\u00e2 Rabbim!\u201d diye g\u00f6klere seslendi\u011fi yerde, \u201cElimden tuttu\u011fun i\u00e7in Sana gere\u011fi gibi \u015f\u00fckretmekten \u00e2cizim Y\u00e2 Rabbim!\u201d diye yakar\u0131rken tansiyonum d\u00fc\u015f\u00fcp hasta oluncaya kadar b\u00fct\u00fcn g\u00fcn akmas\u0131n\u0131 \u00f6nleyemedi\u011fim g\u00f6z ya\u015flar\u0131m da ayn\u0131d\u0131r!  Y\u00fcrekten inanc\u0131md\u0131r ki, a\u015fa\u011f\u0131da, dua bahsinde (konu no.6) ayr\u0131nt\u0131l\u0131 olarak a\u00e7\u0131klayaca\u011f\u0131m\u0131z gibi \u201cBana dua edin, duan\u0131za cevap vereyim!\u201d(M\u00fc\u2019min,40\/60) buyuran Cenab-\u0131 Allah\u2019\u0131n, darda kalan kulunun samimi ve i\u00e7ten yakar\u0131\u015flar\u0131n\u0131 duymamas\u0131 ve kabul etmemesi s\u00f6z konusu de\u011fildir.! 1955 y\u0131l\u0131nda Seyitgazi \u0130l\u00e7esinde ortaokul a\u00e7\u0131lm\u0131\u015f ve ilkokul \u00f6\u011fretmeni olan Mustafa A\u011fabeyim de k\u00f6yden \u0130l\u00e7eye tayin olmu\u015ftu.  Ekim ay\u0131 sonlar\u0131na do\u011fru A\u011fabeyim K\u00f6ye ziyarete gelmi\u015fti . Ben yine, be\u015f y\u0131ld\u0131r oldu\u011fu gibi, a\u011flay\u0131p z\u0131rlayarak, her iki A\u011fabeyimin de kendilerini kurtar\u0131p beni y\u00fcz \u00fcst\u00fc b\u0131rakt\u0131klar\u0131ndan dem vurarak, b\u00fct\u00fcn bahanelerin ortadan kalkmas\u0131na ra\u011fmen beni yine de okutmad\u0131klar\u0131n\u0131, A\u011fabeyim bu sefer de  Seyitg\u00e2zi\u2019ye g\u00f6t\u00fcrmezse ka\u00e7\u0131p Eski\u015fehir\u2019de gece \u00e7al\u0131\u015f\u0131p g\u00fcnd\u00fcz okuyaca\u011f\u0131m\u0131 s\u00f6yledim \u2026Rahmetli A\u011fabeyim, Rahmetli Babama e\u011filerek : \u201c\u201d Baba, okul a\u00e7\u0131lal\u0131 50 g\u00fcn\u00fc ge\u00e7ti; 60 g\u00fcn devams\u0131zlar zaten otomatik olarak s\u0131n\u0131fta kal\u0131yor, art\u0131k okula kayd\u0131n\u0131 yapacaklar\u0131n\u0131 bile sanm\u0131yorum; kaydetseler bile bir hafta sonra birinci d\u00f6nem bitiyor, karne al\u0131nacak, bu sene s\u0131n\u0131f\u0131 ge\u00e7mesi m\u00fcmk\u00fcn de\u011fil; kayd\u0131n\u0131 yaparlarsa, mevsim k\u0131\u015f, fazla i\u015f-g\u00fc\u00e7 yok, siz k\u00f6yde idare edersiniz,  s\u0131n\u0131fta kal\u0131nca, \u201cne yapal\u0131m denedik ama okuyamad\u0131n i\u015fte\u201d deyip tekrar k\u00f6ye getiririm; o zaman a\u011flamay\u0131-z\u0131rlamay\u0131umudunu keser,  i\u015flere daha s\u0131k\u0131 sar\u0131l\u0131r, evlenmeyi de kabul eder; ben bunu g\u00f6t\u00fcreyim de birka\u00e7 ay yan\u0131m\u0131zda kals\u0131n\u201c\u201d dedi \u2026 Sevin\u00e7le Seyitgazi\u2019ye gittik. Fakat Ortaokul M\u00fcd\u00fcr\u00fc, 50 <br\/>14 g\u00fcn sonra kayd\u0131m\u0131n yap\u0131lmas\u0131na kendisinin yetkisi olmad\u0131\u011f\u0131 i\u00e7in Eski\u015fehir Milli E\u011fitim M\u00fcd\u00fcrl\u00fc\u011f\u00fcne yaz\u0131p yetki isteyece\u011fini s\u00f6yledi; Vilayete yaz\u0131 yazd\u0131. Ancak Valilik de kendisini yetkili g\u00f6rmeyerek durumu M.E.Bakanl\u0131\u011f\u0131na sordu. 8-10 g\u00fcn cevap bekledik. Bir g\u00fcn M\u00fcd\u00fcr beni \u00e7a\u011f\u0131r\u0131p Okula kayd\u0131m\u0131n yap\u0131lmas\u0131 i\u00e7in Bakanl\u0131k\u00e7a  yetki verildi\u011fini, kayd\u0131m\u0131 yapaca\u011f\u0131n\u0131 belirterek: \u201c O\u011flum, bug\u00fcn okul a\u00e7\u0131lal\u0131 58.ci g\u00fcn, 60 g\u00fcn devams\u0131z olan \u00f6\u011frenci otomatikman s\u0131n\u0131fta kal\u0131r, senin hasta olmaya dahi hakk\u0131n yok!\u201d dedi\u011fini bug\u00fcn gibi hat\u0131rl\u0131yorum. Kayd\u0131m\u0131 yapt\u0131 ve benim \u201cokuma maceram\u201d ba\u015flad\u0131. Belirtmeliyim ki,1956 y\u0131l\u0131nda Hak Teal\u00e2\u2019n\u0131n kaderimi de\u011fi\u015ftiren takdiri, himmeti ve l\u00fctfu ile hi\u00e7 beklenmedik \u00fc\u00e7 olay ayn\u0131 anda tahakkuk etmi\u015ftir: - O sene Seyitgazi\u2019ye Ortaokul a\u00e7\u0131ld\u0131, -K\u00f6y \u00f6\u011fretmeni olan a\u011fabeyim, talebi olmad\u0131\u011f\u0131 halde ayn\u0131 sene \u0130l\u00e7eye tayin edildi ve -Ortaokula kaydolmakta 58 g\u00fcn gecikti\u011fim i\u00e7in \u00f6zel izni gereken M.E.Bakanl\u0131\u011f\u0131 kaydedilmeme izin verdi. Cenab-\u0131 Allah\u2019\u0131n bu hikmetini, bu l\u00fctfunu hi\u00e7bir zaman unutmad\u0131m; benim \u00f6n\u00fcm\u00fc a\u00e7mas\u0131n\u0131n, mutlaka bana verilmi\u015f bir mesaj oldu\u011funu d\u00fc\u015f\u00fcnerek, omuzlar\u0131ma bir misyon y\u00fckledi\u011fini kabul ederek hayat\u0131m boyunca maddi-manev\u00ee zor durumda olanlara yard\u0131ma ko\u015fmaya, darda kalm\u0131\u015flar\u0131n \u00f6n\u00fcn\u00fc a\u00e7maya  \u00e7abalad\u0131m. Sanki Hak Teal\u00e2, y\u00fckledi\u011fi misyonu yerine getirip getirmedi\u011fimi; l\u00fctfetti\u011fi hikmete ve himmete l\u00e2y\u0131k olup olmad\u0131\u011f\u0131m\u0131, nank\u00f6rl\u00fck edip etmedi\u011fimi g\u00f6zetliyormu\u015f gibi, hep, \u201cihs\u00e2n\u201d ve \u201cihl\u00e2s\u201d duygusu i\u00e7inde ya\u015fad\u0131m. \u201c \u015e\u00fcphesiz Allah, \u00fczerinizde bir g\u00f6zetleyicidir!\u201d( Nisa, 4\/1). \u0130hs\u00e2n ve ihl\u00e2s\u0131n anlam\u0131n\u0131 a\u015fa\u011f\u0131da, 25 ve 26 no.lu konularda a\u00e7\u0131klayaca\u011f\u0131z..Anadolu\u2019da \u201cu\u00e7an ku\u015fa yard\u0131ma ko\u015fmak\u201d  diye bir \u00f6zdeyi\u015f vard\u0131r: Bu duygu, benden beklentisi olan herkese, maddi- manevi, k\u00fc\u00e7\u00fck-b\u00fcyb\u00fck her t\u00fcrl\u00fc yard\u0131m\u0131 yapmam i\u00e7in bir itici g\u00fc\u00e7 oldu. Bu duygu, hayat\u0131m\u0131 bir faz\u00eelet m\u00fccadelesi haline soktu.  Bu duygu ve \u00fcrperti y\u00fcz\u00fcnden; bu kendi kendimi kontrol, ele\u015ftiri ve her konuda daha iyiyi, daha m\u00fckemmeli, daha do\u011fruyu yakalama; sonu\u00e7ta Allah\u2019\u0131n <br\/>15 r\u0131zas\u0131na mazhar olma \u00e7abas\u0131;  gen\u00e7 ya\u015fta sa\u00e7lar\u0131ma ak d\u00fc\u015f\u00fcrd\u00fc. T\u0131pk\u0131,  Allah Teal\u00e2, H\u00fbd Suresinin 112.Ayetiyle:\u201c\u00d6yle ise, emrolundu\u011fun gibi dosdo\u011fru ol !\u201d buyru\u011funu verdikten sonra, Hz.Peygamber(s.a.s.) Efendimizin, \u201cH\u00fbd Suresi beni kocaltt\u0131!\u201d (Tirmizi,Tefs\u00eeru\u2019l-Kur\u2019\u00e2n, 56) buyurdu\u011fu gibi! \u0130\u015fte, uykusuz gecelerde \u201c\u015f\u00fckretmekten \u00e2ciz\u201d kalm\u0131\u015f kalbim ve sulu g\u00f6zlerimle il\u00e2h\u00ee a\u015fk \u015fiirleri yazmam\u0131n, din ve ahl\u00e2k konusunu derinlemesine ara\u015ft\u0131rmam\u0131n, yedincisi olan bu tarz kitaplar\u0131 yaz\u0131p, bast\u0131r\u0131p \u00fccretsiz olarak da\u011f\u0131tmaya gayret etmemin ba\u015f sebeplerinden birisi de, bunlar\u0131, yolumu a\u00e7an Hak Teal\u00e2\u2019ya \u015f\u00fckredebilmek tarz\u0131 olarak; O\u2019nun r\u0131zas\u0131na mazhar olabilmek aray\u0131\u015f\u0131 olarak g\u00f6rmemdir!.  Konuya d\u00f6nersek, nihayet 17 ya\u015f\u0131mda ve ancak o e\u011fitim\u00f6\u011fretim y\u0131l\u0131n\u0131n ikinci kanaat d\u00f6neminin ba\u015flar\u0131nda ortaokula kaydedilme imk\u00e2n\u0131n\u0131 bulabildim. Be\u015f y\u0131l boyunca k\u00f6yde neredeyse okuma-yazmay\u0131 unutmu\u015f olmama ra\u011fmen, ikinci kanaat d\u00f6neminde, sene boyunca okunan t\u00fcm konulardan sorumlu olarak ikinci s\u0131n\u0131fa iftihar listesinde ge\u00e7tim. Allah c\u00fcmlesinden r\u00e2z\u0131 olsun, kendi aralar\u0131nda ve A\u011fabeyimle g\u00f6r\u00fc\u015fen \u00f6\u011fretmenlerim beni paras\u0131z yat\u0131l\u0131 s\u0131nav\u0131na soktular. Bu s\u0131nav\u0131 kazand\u0131\u011f\u0131m i\u00e7in ortaokul ikinci s\u0131n\u0131f\u0131ndan itibaren K\u00fctahya Lisesinde paras\u0131z yat\u0131l\u0131 olarak okudum. Ortaokulu ve Liseyi birincilikle bitirdikten sonra Siyasal Bilgiler Fak\u00fcltesinin s\u0131nav\u0131n\u0131 kazand\u0131m; Oray\u0131 da Devletten burs alarak okudum ve birincilikle bitirdim. Sonra \u0130stanbul Hukuk Fak\u00fcltesinin muadelet s\u0131navlar\u0131n\u0131 vererek diplomas\u0131n\u0131 ald\u0131m. Ard\u0131ndan Fransa\u2019n\u0131n Nancy \u015eehrindeki Avrupa \u00dcniversite Merkezini (Centre Europ\u00e9en Universitaire de Nancy) bitirdim. Daha sonra Paris\u2019e gittim, Uluslararas\u0131 Kamu Y\u00f6netimi Enstit\u00fcs\u00fcn\u00fc (\u0130nstit\u00fct \u0130nternational d\u2019Administratione Publique)  bitirdim ve Paris\u2019te, me\u015fhur Sorbonne \u00dcniversitesinde idare hukuku doktoras\u0131 yapt\u0131m. Nihayet \u0130stanbul \u00dcniversitesi Hukuk Fak\u00fcltesinde idare hukuku do\u00e7enti oldum. Siyasal Bilgiler Fak\u00fcltesi hari\u00e7, bu tahsil a\u015famalar\u0131n\u0131n t\u00fcm\u00fcn\u00fc kamu g\u00f6revlisi iken, yani bir taraftan da Devlete hizmet ederek yapt\u0131m: \u00d6rne\u011fin Hukuk Fak\u00fcltesinin muadelet s\u0131navlar\u0131n\u0131 <br\/>16 iki y\u0131ll\u0131k askerli\u011fimi yaparken verdim; yurtd\u0131\u015f\u0131ndaki tahsillerimi resmi bir g\u00f6revle Fransa\u2019ya g\u00f6nderili\u015flerimde \u015fahsen kaydolup, resmi g\u00f6revin yan\u0131nda il\u00e2veten \u00e7aba harcayarak yapt\u0131m; keza do\u00e7entli\u011fi Ba\u015fbakanl\u0131kta \u00e7al\u0131\u015f\u0131rken ikmal ettim. Kamu hizmetlerime gelince; Siyasal Bilgiler Fak\u00fcltesi\u2019nden mezun olur olmaz kaymakam olarak \u00e7al\u0131\u015fmaya ba\u015flad\u0131m. 7 ay kadar kaymakaml\u0131k yapt\u0131ktan sonra Dan\u0131\u015ftay\u2019\u0131n s\u0131nav\u0131n\u0131 kazan\u0131p yarg\u0131\u00e7l\u0131\u011fa ge\u00e7tim: 8 Sene Dan\u0131\u015ftay tetkik h\u00e2kimli\u011fi,12 sene Anayasa Mahkemesi tetkik h\u00e2kimli\u011fi, 5 sene Ba\u015fbakanl\u0131kta genel m\u00fcd\u00fcrl\u00fck ve m\u00fcste\u015far yard\u0131mc\u0131l\u0131\u011f\u0131, 10 sene Dan\u0131\u015ftay \u00dcyeli\u011fi ve Daire Ba\u015fkan vekilli\u011fi, 4 sene H\u00e2kimler ve Savc\u0131lar Y\u00fcksek Kurulu \u00dcyeli\u011fi yapt\u0131m. Ba\u015fbakanl\u0131kta, \u00f6nce Mevzuat\u0131 Geli\u015ftirme ve Yay\u0131n Genel M\u00fcd\u00fcr\u00fc, sonra da M\u00fcste\u015far Yard\u0131mc\u0131s\u0131 olarak, kanunlar\u0131, t\u00fcz\u00fckleri, K.H.K.leri ve Bakanlar Kurulu y\u00f6netmeliklerini \u201cay\u0131klamak, tek metin halinde derlemek, y\u00fcr\u00fcrl\u00fckte veya m\u00fclga olanlar\u0131n\u0131 tespit etmek, \u00e7a\u011f\u0131 ge\u00e7ip uygulanma imkan\u0131 kalmam\u0131\u015f olanlar\u0131 TBMM\u2019den ge\u00e7irip y\u00fcr\u00fcrl\u00fckten kald\u0131rmak\u201d  \u015feklinde \u00f6zetlenebilecek hukuk reformunu ger\u00e7ekle\u015ftirmek amac\u0131yla olu\u015fturulan 30 ki\u015filik Hukuk Reformu Komisyonunun ba\u015f\u0131nda bulundum. Hukuk reformunu tamamlay\u0131p yasalar\u0131, kanun h\u00fckm\u00fcnde kararnameleri, t\u00fcz\u00fckleri, Bakanlar Kurulu  y\u00f6netmeliklerini f\u00f6y-volant \u015feklinde yey\u0131nlad\u0131ktan ve bilgisayara verdikten sonra Cumhurba\u015fkan\u0131 taraf\u0131ndan Dan\u0131\u015ftay \u00fcyeli\u011fine, bir s\u00fcre sonra da HSYK. \u00fcyeli\u011fine se\u00e7ildim.<br\/>K\u00fctahya Lisesinde leyl\u00ee olarak okurken tan\u0131m\u0131\u015f oldu\u011fum ve sonradan All\u00e2h Teal\u00e2\u2019n\u0131n e\u015f olarak m\u00fcnasip g\u00f6r\u00fcp k\u0131smet etti\u011fi Solmaz ile bu  zorlu ve \u00e7etin hayat\u0131n s\u0131k\u0131nt\u0131lar\u0131n\u0131, zorluklar\u0131n\u0131 birlikte ya\u015fay\u0131p \u00fcstesinden geldi\u011fimizi; bana daima  yard\u0131mc\u0131 ve destek oldu\u011funu, \u00f6zellikle  en \u00e7ok zevk ald\u0131\u011f\u0131m ve huzur duydu\u011fum din-ibadet-inan\u00e7-maneviyat konular\u0131nda bana uyum sa\u011flad\u0131\u011f\u0131n\u0131 memnuniyetle ve \u015f\u00fckranla belirtmek isterim. Cenab\u0131 Allah\u2019a; ba\u011f\u0131\u015flad\u0131\u011f\u0131 iki erkek evlad\u0131m\u0131z\u0131n, gen\u00e7li\u011fimizde ekonomik s\u0131k\u0131nt\u0131lar\u0131m\u0131za ra\u011fmen TED Kolejinde okumalar\u0131n\u0131,  istedikleri fak\u00fcltelerde y\u00fcksek tahsil ve Amerika\u2019da <br\/>17 mast\u0131r yapmalar\u0131n\u0131 nasip etti\u011fi i\u00e7in \u015f\u00fckrediyoruz.. B\u00fcy\u00fck o\u011flum Kudret, Siyasal Bilgiler Fak\u00fcltesini bitirip diplomat oldu.  K\u00fc\u00e7\u00fck o\u011flum Sayg\u0131n ise ODT\u00dc Makine Fak\u00fcltesini  bitirip enerji sekt\u00f6r\u00fcnde serbest i\u015f adam\u0131 olarak \u00e7al\u0131\u015fmaktad\u0131r..Her ikisi de evlendiler.Y\u00fcce Rabbimiz onlara evlat,  bize d\u00f6rt torun: Zeynep, Zehra, Muammer Ali  ve Turgut \u00d6mer\u2019i verdi \u00e7ok \u015f\u00fck\u00fcrler olsun! 20 Nisan 2002 Tarihinde ya\u015f haddinden emekli oldum. Emekli olduktan sonra 2010 senesi ba\u015f\u0131na  kadar, bir taraftan sadece Yarg\u0131tay\u2019a ve Dan\u0131\u015ftay\u2019a temyiz davas\u0131 alarak serbest avukatl\u0131k, bir taraftan da Sabanc\u0131 Holdinge ba\u011fl\u0131 Enerjisa A.\u015e\u2019de ve Aksa Holding\u2019te hukuk dan\u0131\u015fmanl\u0131\u011f\u0131 yapt\u0131m\u2026 Yay\u0131nlanm\u0131\u015f, 30 civar\u0131nda mesleki konularda ara\u015ft\u0131rma ve eserim vard\u0131r. Emekli olduktan sonra  bir defa Hacca, 4 defa da umreye gitmeyi nasip etti Cenab-\u0131 Allah!. Hak Teal\u00e2 tekrar\u0131n\u0131 nasip ve ihs\u00e2n buyursun in\u015fallah.! <br \/>\n<br \/>\n\n \n Eserleri <br \/>\n\nG\u00f6n\u00fclden Akan \u0130lahi A\u015fk Na\u011fmeleri \n \n"
}