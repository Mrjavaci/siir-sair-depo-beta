{
    "Adi": "Fani Adam",
    "dogumTarihi": "Ankara 1992\n",
    "sairHayati": "\n\n \n\nKli\u015fe olarak, 1992 y\u0131l\u0131n\u0131n Aral\u0131k ay\u0131nda sabah ezan\u0131na yak\u0131n saat 4:50\u2019 de imtihan d\u00fcnyas\u0131na g\u00f6z a\u00e7t\u0131m. Ailemin ilk \u00e7ocu\u011fu olarak d\u00fcnyaya geldim. \u0130lk \u00e7ocuk olman\u0131n getirdi\u011fi heyecanla beraber annem ve babam d\u00f6rt isim \u00fczerinde durmu\u015flar. Bunlar; Semih\/\u00d6zg\u00fcr\/\u00d6mer\/Toprak. Kura sonucu ad\u0131m Semih olarak belirlenmi\u015f. Tercih yapabiliyor olsayd\u0131m. Toprak veya yine Semih olsun isterdim. Topraktan geldi\u011fimi topra\u011fa gidece\u011fimi hep hat\u0131rlatan bir isim ta\u015f\u0131mak g\u00fczel olurdu. Fakat Semih ismi, Semi olarak telaffuz edildi\u011finde Allah i\u015fitiyor anlam\u0131na geliyor. Tam kelime anlam\u0131 ise c\u00f6mert. \u0130smimin hakk\u0131n\u0131 verdi\u011fimi s\u00f6yleyebilirim. Tabi do\u011fmak yetmez. B\u00fcy\u00fcd\u00fck\u00e7e insan avu\u00e7 a\u00e7ar imtihan\u0131na. 8 ayl\u0131kken geli\u015fim bozuklu\u011fum farkedilince ailem doktor doktor gezdirmi\u015f. En son SMA Tip 2 tan\u0131s\u0131 konulmu\u015f. K\u0131saca hastal\u0131\u011f\u0131m bilim kurgu filimlerine konu olur cinsten. Beynimden emir verdi\u011fim komutlar g\u00fcn ge\u00e7tik\u00e7e kaslara daha az iletiliyor. Az iletildik\u00e7e kas kapan\u0131yor ve v\u00fccudum yava\u015f yava\u015f iflasa ilerliyor. G\u00fcn ge\u00e7tik\u00e7e v\u00fccudum gerilerken zeka seviyem ve duyular\u0131m\u0131n g\u00fcc\u00fc de art\u0131yor. \u0130flasa gelecek olursam \u00f6nceden sa\u011f elimle yazd\u0131\u011f\u0131m yaz\u0131lar\u0131 art\u0131k sol elimle yaz\u0131yorum. \u00c7ocuklu\u011fumdan ayan beyan hat\u0131rlad\u0131\u011f\u0131m; kanepede tutarak ayakta dururken neden \u00e7abuk yoruluyorum derdim kendime. 5 ya\u015f\u0131ndayd\u0131m o zamanlar. \u00c7ocukken sorgulad\u0131\u011f\u0131m tek \u015fey bu oldu. Hi\u00e7 unutmuyorum bir g\u00fcn annem karde\u015fimi ve beni gezdirmeye \u00e7\u0131kartm\u0131\u015ft\u0131. Ben \u00e7ocuk arabas\u0131nda oturuyordum. Karde\u015fim ise elimden tutup yan\u0131mda y\u00fcr\u00fcyordu. Yoldan ge\u00e7en teyze anneme do\u011fru \u201cE\u015fek kadar \u00e7ocu\u011fu oturtup k\u00fc\u00e7\u00fcc\u00fck \u00e7ocu\u011fu y\u00fcr\u00fct\u00fcyorsun\u201d demi\u015fti. Ba\u015f\u0131m\u0131 e\u011fip b\u00f6yle olmas\u0131 elimde de\u011fil diye d\u00fc\u015f\u00fcnm\u00fc\u015ft\u00fcm. Annem durumu a\u00e7\u0131klay\u0131nca ise annemden \u00f6z\u00fcr dilemi\u015fti. Hani Halil Cibran diyor ya \u201c\u0130nsan\u0131n bak\u0131\u015f a\u00e7\u0131s\u0131n\u0131 iki \u015fey de\u011fi\u015ftirir. Hastal\u0131k ve gurbet.\u201d Sonras\u0131 ise her gelen imtihan\u0131 kabul edip ba\u011fr\u0131ma bast\u0131\u011f\u0131m anlarla dolu. 7 ya\u015f\u0131na geldi\u011fimde bedensel engelli oldu\u011fum i\u00e7in okula al\u0131nmad\u0131m. O s\u0131rada da ameliyat d\u00f6nemlerim ba\u015flad\u0131. 9 ya\u015f\u0131ma kadar iki ameliyat ge\u00e7irdim. Kambur bir adamd\u0131m. \u0130ki ameliyat sonunda ise kamburlu\u011fumdan eser kalmam\u0131\u015ft\u0131. 1999 y\u0131l\u0131nda Ankara\u2019ya ta\u015f\u0131nm\u0131\u015ft\u0131k. Ba\u015fvuruda bulundu\u011fum okul yine ayn\u0131 gerek\u00e7e ile okula almad\u0131. Babam ve amcam\u0131n \u00e7abas\u0131, \u015fikayetleri sonucu okula kabul edildim. Okula al\u0131nmad\u0131\u011f\u0131m s\u00fcre\u00e7te arap\u00e7a yaz\u0131 okumay\u0131 \u00f6\u011frenmi\u015ftim. T\u00fcrk\u00e7e yaz\u0131 yazmay\u0131 ise annem \u00f6\u011fretmi\u015fti. Belli ba\u015fl\u0131 kelimeleri tan\u0131tm\u0131\u015ft\u0131. E\u011fitim \u00f6\u011fretim hayat\u0131m ba\u015far\u0131l\u0131 ba\u015flam\u0131\u015ft\u0131. Babam\u0131n, annemin eme\u011fini yerde b\u0131rakmak, nezdimde en b\u00fcy\u00fck nank\u00f6rl\u00fck olurdu. Ne zaman ders \u00e7al\u0131\u015fmak istemesem, annemin babam\u0131n verdi\u011fi \u00f6zveri g\u00f6z\u00fcm\u00fcn \u00f6n\u00fcne gelirdi. Onlar\u0131 asla mah\u00e7up edemezdim. Buna istinaden bo\u015f ge\u00e7en karne d\u00f6nemimi hat\u0131rlam\u0131yorum. Liseye ge\u00e7ti\u011fimde bedenimin b\u00fcy\u00fcmesiyle anneme daha \u00e7ok y\u00fck olaca\u011f\u0131m\u0131 d\u00fc\u015f\u00fcnd\u00fc\u011f\u00fcm zamanlard\u0131. Yava\u015f yava\u015f delikanl\u0131 denen s\u0131fata yerle\u015fmeye ba\u015flad\u0131\u011f\u0131m d\u00f6nemlerdi. Anneme; yeter art\u0131k kendine yaz\u0131k ediyorsun. Okut okut nereye kadar, sonu zaten ev olacak diyen \u00e7evre de oldu. Fakat annem \u201cSemih \u00e7ok zeki, yar\u0131m b\u0131rakmam, o ilmi seviyor. Yar\u0131nlar\u0131ndan \u00fcmidim var. \u00d6mr\u00fcm, g\u00fcc\u00fcm yetti\u011fince okutaca\u011f\u0131m.\u201d demi\u015fti. O g\u00fcnlerde kafamdaki puslar da\u011f\u0131lm\u0131\u015ft\u0131. Ayn\u0131 azimle d\u00f6rt sene daha ya\u011fmur \u00e7amur demeden annemle gidip geldi\u011fim \u00f6\u011frenimimi, Bilim Teknolojileri\/Web Tasar\u0131m dal\u0131nda tamamlad\u0131m. B\u00f6l\u00fcm\u00fcm\u00fcn en iyisi olarak mezun oldum. 1 y\u0131l belediyede halkla ili\u015fkiler alan\u0131nda stajyerlik yapt\u0131m. Yine unutmad\u0131\u011f\u0131m hat\u0131ralar\u0131mdand\u0131r. Nisan ay\u0131 sene 2012. Annem ile staj\u0131mdan geldik. Kahve i\u00e7iyoruz. Ya\u011fmur, \u015fak\u0131r \u015fak\u0131r ya\u011f\u0131yor. Dald\u0131m uzun uzun. Annem \u201cNeden dald\u0131n\u201d dedi. Anne \u201cBenimle \u00f6mr\u00fcn\u00fc harcad\u0131n. Kar\u015f\u0131l\u0131\u011f\u0131n\u0131 veremem ama bir g\u00fcn soka\u011f\u0131n ba\u015f\u0131ndan kravat\u0131mla g\u00f6zl\u00fc\u011f\u00fcm ile sana bakarak bak o\u011flun geliyor. Senin ilmek ilmek dokudu\u011fun o\u011flun geliyor. Bo\u015fa okutmad\u0131n diyece\u011fim\u201d dedim. \"Biliyorum o\u011flum. Sana g\u00fcveniyorum. Senin g\u00f6z\u00fcndeki o arzu yeter demi\u015fti.\" Tabi annem o sene ameliyat oldu. Ve uzun s\u00fcreli bir buhrana veya annem olmadan hi\u00e7mi\u015fim duygusuna kap\u0131ld\u0131m. Tam 6 sene sorular, sualler, cevaplar, kayg\u0131lar derken ya\u015f\u0131m 25 oldu. O ge\u00e7en s\u00fcrede hep okudum. Hep dinledim. \u015eiir, t\u00fcrk\u00fc, edebiyat, tarih, tasavvuf ve dini makaleler derken en g\u00fczel dedi\u011fim zamanlar\u0131 tamamlad\u0131m. Yine bir \u015feyleri eksik hissettim. Bir g\u00fcn karar ald\u0131m ve evden dershaneye gitmeden ailemi yormadan EKPSS s\u0131nav\u0131na haz\u0131rlanmaya karar verdim. Fakat \u00f6yle bir haz\u0131rlanma de\u011fil eve kapan\u0131p T\u00fcrkiye\u2019de bir ba\u015far\u0131 yakalayacak \u015fekilde haz\u0131rlanmak istedim. Radikal bir kararla b\u00fct\u00fcn oynad\u0131\u011f\u0131m oyunlar\u0131 b\u0131rak\u0131p internet \u00fczerinden her g\u00fcn ders videolar\u0131 izleyip eksiklerimi tamamlad\u0131m. 2018 Nisan ay\u0131yd\u0131 yine. Girdi\u011fim s\u0131navdan \u00e7\u0131kt\u0131\u011f\u0131mda aileme derece yapt\u0131\u011f\u0131m\u0131 ve sonu\u00e7 a\u00e7\u0131kland\u0131\u011f\u0131nda g\u00f6receklerini s\u00f6yledim. May\u0131s ay\u0131na geldi\u011fimde sonu\u00e7lar a\u00e7\u0131kland\u0131. T\u00fcrkiye genelinde 851. oldu\u011fumu \u00f6\u011frendim. Bu y\u0131l yapt\u0131\u011f\u0131m tercih neticesinde 9 Ocak\u2019ta atand\u0131m. \u00dcniversite okumad\u0131n m\u0131 derseniz. Okudu\u011fum b\u00f6l\u00fcm\u00fcn derslerini be\u011fenmedi\u011fim ve bana ka\u011f\u0131t par\u00e7as\u0131ndan ba\u015fka bir \u015fey katmayaca\u011f\u0131n\u0131 d\u00fc\u015f\u00fcnd\u00fc\u011f\u00fcm i\u00e7in b\u0131rakt\u0131m. Mektuplar\u0131ma gelecek olursak. Yazar, \u015fair s\u0131fat\u0131n\u0131 hi\u00e7bir zaman kendimde g\u00f6remedim. U\u00e7uk ka\u00e7\u0131k okumu\u015f, tahsil g\u00f6rm\u00fc\u015f biri de de\u011filim.<br\/><br\/>Hayat\u0131 bir cam fanustan izleyen s\u00fcs bal\u0131klar\u0131 gibi ya\u015farken duygular\u0131m\u0131 payla\u015fmaya \u00e7al\u0131\u015f\u0131yorum.. Ara ara kalemi elime ald\u0131\u011f\u0131mda d\u00f6k\u00fclen kelimelerin h\u00fcsrana u\u011fratt\u0131\u011f\u0131 dertler h\u00fck\u00fcmdar\u0131 oluyorum. Bazen okur bazen yazar bazen de gidiyorum bu cihandan.. \u00d6z\u00fcmde insan vasf\u0131n\u0131 ta\u015f\u0131maya \u00e7al\u0131\u015f\u0131yorum. Sat\u0131rlar\u0131ma son vermeden \u00f6nce Y\u00fbnus Emre\u2019mden \u015fiirle bitirmek istiyorum.<br\/><br\/>Hak cihana doludur,<br\/>Kimseler Hakk\u0131 bilmez<br\/>O'nu sen senden iste,<br\/>O senden ayr\u0131 olmaz<br\/><br\/>D\u00fcnyaya inan\u0131rs\u0131n,<br\/>R\u0131zka benimdir dersin,<br\/>Ni\u00e7in yalan s\u00f6ylersin,<br\/>Hi\u00e7, senin dedi\u011fin olmaz<br\/><br\/>D\u00fcnyaya gelen ge\u00e7er,<br\/>Bir bir \u015ferbetin i\u00e7er<br\/>Bu bir k\u00f6pr\u00fcd\u00fcr ge\u00e7er,<br\/>Cahiller onu bilmez<br\/><br\/>Gelin tan\u0131\u015f olal\u0131m,<br\/>\u0130\u015fin kolay\u0131n tutal\u0131m<br\/>Sevelim sevilelim,<br\/>D\u00fcnya kimseye kalmaz<br\/><br\/>Yunus s\u00f6z\u00fcn anlar isen,<br\/>Mani'sini dinler isen<br\/>Sana iyi dirlik gerek,<br\/>Bunda kimseler kalmaz.<br\/><br\/>Sevgilerimle Semih. <br \/>\n<br \/>\n\n \n"
}