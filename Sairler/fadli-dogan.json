{
    "Adi": "Fadl\u0131 Do\u011fan",
    "dogumTarihi": "1961-....\n",
    "sairHayati": "\n\n\nDiyorum ki: hi\u00e7 kimse kimseden \u00fcst\u00fcn de\u011fildir. \u0130nsanlar\u0131n Dini, Dili, Rengi, Irk\u0131, Mezhebi Ve \u0130deolojisi ne olursa olsun, b\u00fct\u00fcn insanlar e\u015fittir. Demokrasinin de gere\u011fi budur...<br\/>\u00d6ZGE\u00c7M\u0130\u015e\u0130M <br\/>Ben; 23 Nisan 1961 y\u0131l\u0131nda Ad\u0131yaman Di\u015fbudak k\u00f6y\u00fcnde do\u011fdum. Dede taraf\u0131m \u0130zol A\u015fireti, Hem\u015fik (Bo\u011fazkaya)  k\u00f6y\u00fcnden; nene taraf\u0131m ise Romi A\u015fireti, Beleban k\u00f6y\u00fcndendir. \u0130lkokulu Di\u015fbudak k\u00f6y\u00fc, K\u00e2hta Atat\u00fcrk, Darg\u0131r k\u00f6y\u00fc, K\u00e2hta Cumhuriyet, Bizrin k\u00f6y\u00fc ve tekrar Di\u015fbudak k\u00f6y\u00fc ilkokullar\u0131 olmak \u00fczere be\u015f ayr\u0131 okulda okuyarak tamamlad\u0131m. B\u00f6ylece ilkokul diplomas\u0131n\u0131 ald\u0131m. Ama hi\u00e7bir zaman kalemim, defterim, kitab\u0131m ve \u00f6nl\u00fc\u011f\u00fcm olmad\u0131, \u00e7at pat T\u00fcrk\u00e7e konu\u015fmay\u0131 \u00f6\u011frenerek diplomay\u0131 ald\u0131m, daha sonra da ne okumaya g\u00fcc\u00fcm ne de f\u0131rsat\u0131m oldu. Y\u0131llarca okuyamaman\u0131n ezikli\u011fini ya\u015fad\u0131m.<br\/>1974 y\u0131l\u0131nda Ceyhan Mercimek k\u00f6y\u00fcne g\u00f6\u00e7t\u00fck, 1977\u2019de evlendim. \u015eu anda en b\u00fcy\u00fc\u011f\u00fc otuz iki, en k\u00fc\u00e7\u00fc\u011f\u00fc on \u00fc\u00e7 ya\u015f\u0131nda; alt\u0131 \u00e7ocuk babas\u0131 ve D\u00fcnya tatl\u0131s\u0131 d\u00f6rt Torun Dedesiyim. Alt\u0131 y\u0131l Mercimek k\u00f6y\u00fcnde, tar\u0131m i\u015flerinde \u00e7al\u0131\u015ft\u0131ktan sonra 1980\u2019de Tarsus-Huzurkent kasabas\u0131na g\u00f6\u00e7t\u00fcm, burada narenciye bah\u00e7elerinde ve tar\u0131m i\u015flerinde \u00e7al\u0131\u015ft\u0131m. 1981\u20131982 y\u0131llar\u0131 aras\u0131nda askerlik g\u00f6revimi yapt\u0131m. Askerden d\u00f6nd\u00fckten sonra be\u015f y\u0131l \u00c7ukurova Dokuma Fabrikas\u0131nda i\u015f\u00e7i olarak \u00e7al\u0131\u015ft\u0131m, d\u00f6rt y\u0131l Huzurkent kasabas\u0131nda bakkal d\u00fckk\u00e2n\u0131 i\u015flettim. <br\/>1992 y\u0131l\u0131nda daha fazla gurbete dayanamay\u0131p memleketim olan Ad\u0131yaman\u2019a geri d\u00f6nd\u00fcm. Ad\u0131yaman sokaklar\u0131nda d\u00f6rt y\u0131l seyyar sat\u0131c\u0131l\u0131k yapt\u0131ktan sonra 24.11.1995 y\u0131l\u0131nda Ad\u0131yaman Anadolu \u00f6\u011fretmen Lisesi\u2019nde \u0130lkokul diplomas\u0131yla hizmetli olarak g\u00f6reve ba\u015flad\u0131m. Yeni i\u015fe ba\u015flam\u0131\u015ft\u0131m ki bir g\u00fcn okul m\u00fcd\u00fcr\u00fcm\u00fcz Say\u0131n Mustafa Can, b\u00fct\u00fcn personeli odas\u0131nda toplant\u0131ya \u00e7a\u011f\u0131rd\u0131. Resmi talimat ve g\u00f6r\u00fc\u015fmeler bittikten sonra bize \u00e7ay s\u00f6yledi ve gayri resmi sohbete ba\u015flad\u0131k. M\u00fcd\u00fcr\u00fcm bana d\u00f6nerek \u015f\u00f6yle dedi: \u201dFadl\u0131 Do\u011fan, sanki sen bu i\u015fin adam\u0131 de\u011filsin gibi geliyor bana, sen bu i\u015fe niye girdin? \u201d diye sordu. Ben de \u00f6ylesine espri olsun diye:\u201d Say\u0131n M\u00fcd\u00fcr\u00fcm, Allah\u2019\u0131n izniyle m\u00fcd\u00fcr olmadan emekli olmaya hi\u00e7 niyetim yok.\u201d dedim. Hep beraber g\u00fclmeye ba\u015flad\u0131lar, g\u00fclmeleri bittikten sonra niye g\u00fcld\u00fcklerini sordum. Dediler ki: \u201d\u0130lkokul diplomas\u0131yla hasbel kader hizmetli olmu\u015fsun, nas\u0131l m\u00fcd\u00fcr olaca\u011f\u0131na g\u00fcl\u00fcyoruz.\u201d Ben de: \u201dBir g\u00fcn gelecek bu g\u00fclmenizden dolay\u0131 utanacak pi\u015fman olacaks\u0131n\u0131z.\u201cdedim. Hi\u00e7 zaman kaybetmeden d\u0131\u015fardan bitirme s\u0131navlar\u0131na kat\u0131larak, 1996\u2019da ortaokul diplomas\u0131n\u0131 ald\u0131m, 1999 y\u0131l\u0131nda A\u00e7\u0131k \u00d6\u011fretim lise diplomas\u0131n\u0131 ald\u0131m, 2002 y\u0131l\u0131nda Kamu Y\u00f6netimi \u00d6n Lisans, 2004 y\u0131l\u0131nda Kamu Y\u00f6netimi d\u00f6rt y\u0131ll\u0131k lisans diplomas\u0131n\u0131 ald\u0131m. On bir y\u0131l Anadolu \u00d6\u011fretmen Lisesi\u2019nde temizlik ve kalorifer yakma i\u015flerinde \u00e7al\u0131\u015ft\u0131ktan sonra 2005\u2019te a\u00e7\u0131lan g\u00f6revde Y\u00fckselme s\u0131nav\u0131n\u0131 ge\u00e7erek Ad\u0131yaman Fen Lisesi\u2019ne Memur olarak atand\u0131m. 2006 da T\u00fcrkiye geneli Silifke\u2019de a\u00e7\u0131lan \u015eeflik s\u0131nav\u0131n\u0131 kazanarak Ad\u0131yaman \u0130l Milli E\u011fitim M\u00fcd\u00fcrl\u00fc\u011f\u00fc\u2019ne \u015fef olarak atand\u0131m. Halen Ad\u0131yaman \u0130l Milli E\u011fitim M\u00fcd\u00fcrl\u00fc\u011f\u00fc\u2019nde Hizmeti\u00e7i E\u011fitim \u015fefi olarak g\u00f6rev yapmaktay\u0131m. Ayr\u0131ca bu on alt\u0131 y\u0131ll\u0131k s\u00fcre i\u00e7erisinde; Devlet Te\u015fkilat\u0131, Kamu Y\u00f6netimi, Halkla \u0130li\u015fkiler, Y\u00f6netim ve Org., Stres ve \u00c7at\u0131\u015fma, TKY, 657 say\u0131l\u0131 DMK, Demokrasi ve \u0130nsan Haklar\u0131, B\u00fcro Y\u00f6netimi, Bilgisayar, Resmi Yaz\u0131\u015fma kurallar\u0131, Anayasa Hukuku, Siyaset Akademisi, \u0130nternet Kullan\u0131m\u0131, Fotoshop ve Diksiyon konular\u0131nda kurslara kat\u0131larak bilgimi geli\u015ftirdim.<br\/>Hen\u00fcz m\u00fcd\u00fcr olamad\u0131m ama m\u00fcd\u00fcrl\u00fc\u011f\u00fcn art\u0131k benim i\u00e7in pek \u00f6nemli olmad\u0131\u011f\u0131n\u0131 da belirtmek isterim. \u00c7\u00fcnk\u00fc ald\u0131\u011f\u0131m bilgi ve birikimle ufkum geni\u015fledi, kendimi buldum, bilgi ve becerilerim kat be kat artt\u0131, kazanc\u0131m \u00f6ylesine b\u00fcy\u00fck ki m\u00fcd\u00fcrl\u00fck yan\u0131nda hafif kal\u0131r. \u00d6rne\u011fin, on y\u0131l \u00f6nceki ben ile bug\u00fcnk\u00fc ben aras\u0131nda olumlu y\u00f6nde \u00e7ok b\u00fcy\u00fck bir fark oldu\u011funu s\u00f6yleyebilirim. Daha \u00f6nce d\u00fcnyaya dar bir takadan bakarken bug\u00fcn d\u00fcnyaya daha geni\u015f bir pencereden bak\u0131yorum. Bu da beni mutlu etmeye yetiyor. Bu nedenle Allah\u2019tan \u00f6nce can sa\u011fl\u0131\u011f\u0131 sonra da her \u015feyin hay\u0131rl\u0131s\u0131n\u0131 diliyorum, Bug\u00fcne kadar girdi\u011fim b\u00fct\u00fcn s\u0131navlarda ve atand\u0131\u011f\u0131m b\u00fct\u00fcn g\u00f6revlerde Rabbimin izniyle ba\u015far\u0131l\u0131 oldum. <br\/>2009 y\u0131l\u0131nda \u201cDOST OLALIM\u201d adl\u0131 bir \u015fiir kitab\u0131 yazd\u0131m ve yay\u0131nlad\u0131m.<br\/>\u00dcniversite aday\u0131 gen\u00e7lerimize \u015funu s\u00f6ylemek istiyorum: \u201cGen\u00e7ler, \u00f6nce kendinize g\u00fcvenin, hedefinizi se\u00e7in, hedefe ula\u015fmak i\u00e7in karar verin; sonra azimle, inan\u00e7la, emin ad\u0131mlarla, hedefe do\u011fru y\u00fcr\u00fcy\u00fcn, do\u011fru olun, d\u00fcr\u00fcst olun, kendinize g\u00fcvenin, \u0130nan\u0131yorum ki Allah\u2019\u0131n izniyle mutlaka ba\u015faracaks\u0131n\u0131z, inan\u0131n ki azmin elinden hi\u00e7bir \u015fey kurtulamaz. Umar\u0131m bu k\u0131sa \u00f6zge\u00e7mi\u015fim siz gen\u00e7lerimize g\u00fczel bir \u00f6rnek olur. Bu g\u00fcn\u00fcn gen\u00e7li\u011fi bunu ba\u015faracak g\u00fc\u00e7te ve azimdedir. Ben gen\u00e7lerimize g\u00fcveniyor ve b\u00fct\u00fcn gen\u00e7lere ba\u015far\u0131lar diliyorum. SEVG\u0130LER SELAMLAR... <br \/>\n<br \/>\n\n \n Eserleri <br \/>\n\nDost Olal\u0131m \u015eiir Kitab\u0131 \n \n"
}