{
    "Adi": "Faik Ali Ozansoy",
    "dogumTarihi": "10 Mart 1876 - 1 Ekim 1950\n",
    "sairHayati": "\n\n \n\n1876\u2019da Diyarbak\u0131r\u2019da d\u00fcnyaya geldi. Birka\u00e7 nesil \u015fair yeti\u015ftirmi\u015f bir ailenin \u00e7ocu\u011fu idi. As\u0131l ad\u0131 Mehmet Faik idi. Tarih\u00e7i ve \u015fair Diyarbak\u0131rl\u0131 Sa\u00eed Pa\u015fa'n\u0131n k\u00fc\u00e7\u00fck o\u011flu ve ayn\u0131 devir \u015fairlerinden S\u00fcleyman Nazif'in karde\u015fidir.<br\/><br\/>\u0130lk ve orta \u00f6\u011frenimini Diyarbak\u0131r'da, lise ve y\u00fcksek\u00f6\u011frenimini \u0130stanbul'da M\u00fclkiye Mektebi'nde tamamlad\u0131 1901. \u00d6\u011frenim y\u0131llar\u0131nda Servet-i F\u00fcnunculara kat\u0131ld\u0131. Toplulu\u011fun en gen\u00e7 \u00fcyelerinden birisi idi. Servet-i F\u00fcnun dergisinde yay\u0131nlanan ilk \u015fiirlerinde \u201cZ\u00e2hir\u201d mahlas\u0131n\u0131 kulland\u0131. Edebi ya\u015fam\u0131n\u0131n bu d\u00f6neminde tam bir ferdiyet\u00e7i idi; di\u011fer Sevet-i F\u00fcnuncular gibi a\u015fk ve tabiat konular\u0131n\u0131 i\u015fledi; a\u011f\u0131r bir dil kulland\u0131. \u00d6zellikle Abd\u00fclhak Hamid\u2019in \u015fiirlerinin etkisinde kald\u0131; \u015fiirleri Abd\u00fclhak Hamid ve Servet-i F\u00fcnun \u015fiiri aras\u0131nda bir k\u00f6pr\u00fc g\u00f6revi g\u00f6rd\u00fc. Okulu bitirdikten sonra bir\u00e7ok yerde kaymakaml\u0131k ve mutasarr\u0131fl\u0131k g\u00f6revlerinde bulundu. \u0130lk g\u00f6revi, a\u011fabeyi S\u00fcleyman Nazif\u2019in mektup\u00e7u olarak g\u00f6rev yapt\u0131\u011f\u0131 Bursa\u2019da maiyet memurlu\u011fu idi. S\u0131nd\u0131rg\u0131, Burhaniye, Pazark\u00f6y'de g\u00f6rev yapt\u0131ktan Mudanya kaymakaml\u0131\u011f\u0131na terfi etti. 1908 y\u0131l\u0131nda Bursal\u0131 Haydar Pa\u015fa\u2019n\u0131n k\u0131z\u0131 Mevhibe Han\u0131m ile evlendi, bu evlilikten be\u015f \u00e7ocuk sahibi oldu.<br\/><br\/>1908 y\u0131l\u0131nda Mithat Pa\u015fa i\u00e7in yazd\u0131\u011f\u0131 uzun manzume ile ferdiyet\u00e7ili\u011fin yan\u0131nda kendi toplumu ile de ilgilenmeye ba\u015flad\u0131. \u0130lk \u015fiir kitab\u0131 Fani Teselliler'i 1908\u2019de yay\u0131mlad\u0131. Eserlerinin \u00e7ok uzun s\u00fcre ya\u015famayaca\u011f\u0131n\u0131 d\u00fc\u015f\u00fcnd\u00fc\u011f\u00fc i\u00e7in kitaba bu ismi vermi\u015fti. 1909'da Fecr-i Ati toplulu\u011funa ba\u015fkanl\u0131k etti. Toplulu\u011fa ad\u0131n\u0131 o verdi. Nesiller aras\u0131ndaki k\u00f6pr\u00fc g\u00f6revini Servet-i F\u00fcn\u00fbn ve Fecr-i \u00c2t\u00ee grubu aras\u0131nda da s\u00fcrd\u00fcrd\u00fc.<br\/><br\/>1910\u2019da Midilli\u2019ye, ard\u0131ndan Erzurum\u2019a atand\u0131. 1914 y\u0131l\u0131nda K\u00fctahya mutasarr\u0131f\u0131 olarak g\u00f6revlendirildi. K\u00fctahya\u2019daki g\u00f6revi s\u0131ras\u0131nda askeri bir \u00f6nlem olarak \u00e7\u0131kart\u0131lann Tehcir Kanunu\u2019nu Talat Pa\u015fa\u2019n\u0131n bask\u0131lar\u0131na ra\u011fmen uygulamad\u0131, \u015fehrin Ermeni halk\u0131n\u0131 korudu. K\u00fctahya\u2019daki cemaat olaylar yat\u0131\u015ft\u0131\u011f\u0131nda Faik Ali i\u00e7in K\u00fctahya Ermeni Kilisesi'ne bir \u015f\u00fckran kitabesi koymu\u015ftur.<br\/><br\/>Trablusgarp Sava\u015f\u0131, Balkan Sava\u015flar\u0131, I. D\u00fcnya Sava\u015f\u0131 s\u0131ras\u0131nda yazd\u0131\u011f\u0131 \u015fiirlerini \u201cElhan-\u0131 Vatan\u201d adl\u0131 kitapta toplad\u0131. 1918\u2019de \u201cPayitaht\u0131n Kaps\u0131nda\u201d adl\u0131 oyunu kaleme ald\u0131 ve bu eserde \u00c7anakkale Sava\u015f\u0131 s\u0131ras\u0131ndaki bir a\u015fk \u00f6yk\u00fcs\u00fc ile vatan temas\u0131n\u0131 birlikte i\u015fledi. \u0130ki perdelik eser, sahnelenmekten \u00e7ok okunmak i\u00e7in yaz\u0131lm\u0131\u015f manzum bir piyestir.<br\/><br\/>M\u00fct\u00e2reke d\u00f6neminde birka\u00e7 ay Diyarbak\u0131r valili\u011fi yapt\u0131. 1920\u2019de Ebubekir H\u00e2z\u0131m Bey'in d\u00e2hiliye n\u00e2z\u0131rl\u0131\u011f\u0131 s\u0131ras\u0131nda m\u00fcste\u015farl\u0131\u011fa getirildi ise de, iki ay sonra kabinenin d\u00fc\u015fmesi sonucu, bu g\u00f6revden istifa etti.<br\/><br\/>Faik Ali Bey, Diyarbak\u0131r valili\u011fi s\u0131ras\u0131nda 1919\u2019da Erzurum Kongresi\u2019ne \u015fehirden heyet g\u00f6nderilmesi istendi\u011finde reddetmi\u015fti; bunun etkisiyle cumhuriyetin ilan\u0131ndan sonra d\u0131\u015fland\u0131, kendisine g\u00f6rev verilmedi. Son idari g\u00f6revi, Osmanl\u0131 d\u00f6nemindeki Dahiliye Nezareti M\u00fcste\u015farl\u0131\u011f\u0131 oldu.<br\/><br\/>Ailesi ile \u0130stanbul\u2019a giden Faik Ali Bey, M\u00fclkiye Mektebi\u2019nde Frans\u0131zca \u00f6\u011fretmenli\u011fi ve Saint Benoit Frans\u0131z Lisesi\u2019nde ise T\u00fcrk\u00e7e \u00f6\u011fretmenli\u011fi yapt\u0131; b\u00fcy\u00fck ge\u00e7im s\u0131k\u0131nt\u0131s\u0131 \u00e7ekti.<br\/><br\/>1933 y\u0131l\u0131nda \u00f6\u011fretmenli\u011fi b\u0131rakarak o\u011flu Munis ile birlikte Ankara\u2019ya geldi; kendisini edebiyata verdi. O\u011flu ile birlikte 1936\u2019da \u201cMarmara\u201d adl\u0131 ayl\u0131k bir dergi \u00e7\u0131kard\u0131. Dergi, sadece 10 say\u0131 yay\u0131mland\u0131.<br\/><br\/>I. D\u00fcnya Sava\u015f\u0131 y\u0131llar\u0131nda yazd\u0131\u011f\u0131 ikinci oyunu Nedim ve Lale Devri'ni 1950\u2019de tamamlay\u0131p yay\u0131mlad\u0131. Eser, aruz \u00f6l\u00e7\u00fcs\u00fcyle yaz\u0131lm\u0131\u015f manzum bir piyestir.<br\/><br\/>1 Ekim 1950 tarihinde ge\u00e7irdi\u011fi bir kalp krizi sonucu Ankara\u2019da vefat etti. \u201cAbd\u00fclhak Hamit\u2019in ayakucuna g\u00f6m\u00fclmeyi vasiyet etmi\u015f oldu\u011fu i\u00e7in cenazesi \u0130stanbul'a getirilerek Zincirlikuyu Mezarl\u0131\u011f\u0131'nda topra\u011fa verildi.<br\/><br\/>\u0130smet Binark ile Nejat Sefercio\u011flu, 1970 y\u0131l\u0131nda Faik Ali Ozansoy Bibliyografyas\u0131'n\u0131 yay\u0131nlad\u0131lar.<br\/><br\/>Kimi \u015fiirleri Bimen \u015een, Cinu\u00e7en Tanr\u0131korur, Ruhi Ayangil taraf\u0131ndan \u015fark\u0131la\u015ft\u0131r\u0131lm\u0131\u015ft\u0131r. <br \/>\n<br \/>\n\n \n Eserleri <br \/>\n\nFani Teselliler (1908)    \r<br\/>Temasil (1912)    \r<br\/>Elhan-\u0131 Vatan (1915)    \r<br\/>\r<br\/>Piyes\r<br\/>Payitaht\u0131n Kap\u0131s\u0131nda (1918)    \r<br\/>Nedim ve L\u00e2le Devri (1950)    \r<br\/>\r<br\/>G\u00fcfte\r<br\/>Zaman olur ki \u00e2n\u0131n hacle-i vis\u00e2linde\r<br\/>S\u00e2hilden uzakla\u015ft\u0131k elin \u015fimdi elimde\r<br\/>Y\u0131ld\u0131zl\u0131 semalardaki ha\u015fmet ne g\u00fczel \u015fey \n \n"
}