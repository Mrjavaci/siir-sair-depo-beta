{
    "Adi": "Talat Sait Halman",
    "dogumTarihi": "7 Temmuz 1931 - 5 Aral\u0131k 2014\n",
    "sairHayati": "\n\n \n\nT\u00fcrk \u015fair, yazar, \u00e7evirmen, akademisyen, diplomat, siyaset\u00e7i.<br\/><br\/>T\u00fcrk\u00e7eye William Faulkner'in eserlerini, Shakespeare'in sonelerini; \u0130ngilizceye ise Da\u011flarca, Orhan Veli gibi \u015fairlerin \u015fiirlerini kazand\u0131rm\u0131\u015f bir edebiyat adam\u0131 olan Halman, 1971\u2019de T\u00fcrkiye\u2019nin K\u00fclt\u00fcr Bakanl\u0131\u011f\u0131'n\u0131 kuran ve ilk K\u00fclt\u00fcr Bakan\u0131 olarak y\u00f6neten ki\u015fidir.<br\/><br\/>Bilkent \u00dcniversitesi T\u00fcrk Edebiyat\u0131 B\u00f6l\u00fcm Ba\u015fkanl\u0131\u011f\u0131, \u0130ngiliz Dili ve Edebiyat\u0131 B\u00f6l\u00fcm Ba\u015fkanl\u0131\u011f\u0131 ve Bilkent \u00dcniversitesi \u0130nsani Bilimler ve Edebiyat Fak\u00fcltesi dekanl\u0131\u011f\u0131 yapm\u0131\u015ft\u0131r.<br\/>\u0130htiyat Filosu Komutan\u0131 T\u00fcmamiral Sait Halman'\u0131n o\u011fludur.<br\/><br\/>7 Temmuz 1931\u2019de Kad\u0131k\u00f6y\u2019de d\u00fcnyaya geldi. Babas\u0131, T\u00fcmamiral Sait Bey, annesi Nemlizade Tahsin Pa\u015fa\u2019n\u0131n k\u0131z\u0131 Fatma \u0130clal Han\u0131m\u2019d\u0131r. Aile, Sait Bey\u2019in Trabzon\u2019un Holamana K\u00f6y\u00fc\u2019nden olmas\u0131 nedeniyle \u201cHalman\u201d soyad\u0131n\u0131 alm\u0131\u015ft\u0131r.<br\/><br\/>Tal\u00e2t Halman, Robert Kolej'i bitirdikten sonra (1951) , y\u00fcksek lisans\u0131n\u0131 1954 y\u0131l\u0131nda Columbia \u00dcniversitesi Siyaset Bilimi B\u00f6l\u00fcm\u00fc'nde tamamlad\u0131. 1954\u2019te Barbara Teitz ile evlendi; bu evlilikten o\u011flu H\u00fcr (Hugh)  Talat Halman d\u00fcnyaya geldi. 1998'e kadar ABD'de ya\u015fayan Halman, 1960'a kadar Columbia \u00dcniversitesi'nde bulundu; ge\u00e7ici s\u00fcrelerle T\u00fcrkiye'de bulundu. Askerlik g\u00f6revi nedeniyle T\u00fcrkiye\u2019de bulundu\u011fu s\u0131rada Devlet Planlama Te\u015fkilat\u0131'nda yay\u0131n ve temsil \u015fubesini kurmakla g\u00f6revlendirildi; ard\u0131ndan ilk Y\u00fcksek Planlama Kurulu'nun raport\u00f6r\u00fc oldu. Bu sivil g\u00f6rev sayesinde T\u00fcrkiye\u2019deki siyasi \u00e7evreyi tan\u0131nd\u0131; askerlikten sonra ABD\u2019ye d\u00f6nd\u00fc.<br\/><br\/>1960 y\u0131l\u0131nda T\u00fcrkiye\u2019nin ilk hava subaylar\u0131ndan Salim Ta\u015fk\u0131ranel\u2019in k\u0131z\u0131 Seniha Ta\u015fk\u0131ranel ile evlendi. Bu evlilikten tiyatro oyuncusu k\u0131z\u0131 Defne Halman ile bir kaza sonucu 17 ya\u015f\u0131nda hayat\u0131n\u0131 kaybeden o\u011flu Sait Salim d\u00fcnyaya geldi.<br\/><br\/>Akademik hayat\u0131na Columbia \u00dcniversitesi\u2019nde T\u00fcrk Dili ve Edebiyat\u0131 dersleri vererek ba\u015flad\u0131. 1966 y\u0131l\u0131nda Princeton \u00dcniversitesi\u2019ne ge\u00e7ti. Akademik \u00e7al\u0131\u015fmalar\u0131n\u0131n yan\u0131 s\u0131ra New York\u2019taki WBAI Radyosunda T\u00fcrk \u015fiiriyle ilgili programlar yapm\u0131\u015f; 1969-1971 aras\u0131nda Milliyet gazetesinde k\u00f6\u015fe yaz\u0131lar\u0131 yay\u0131mlam\u0131\u015ft\u0131r.<br\/><br\/>12 Mart Muht\u0131ras\u0131\u2019n\u0131n ard\u0131ndan T\u00fcrkiye\u2019ye d\u00f6nd\u00fc ve birinci Nihat Erim kabinesinde olu\u015fturulan K\u00fclt\u00fcr Bakanl\u0131\u011f\u0131\u2019nda ilk K\u00fclt\u00fcr Bakan\u0131 olarak g\u00f6rev alma teklifini kabul etti. Be\u015f ay s\u00fcren bakanl\u0131\u011f\u0131 d\u00f6neminde Galata Mevlev\u00eeh\u00e2nesi\u2019nin sema g\u00f6sterileri i\u00e7in yeniden a\u00e7\u0131lmas\u0131 karar\u0131na imza att\u0131. Ekim ay\u0131nda T\u00fcrkiye\u2019yi ziyaret eden \u0130ngiltere Krali\u00e7esi Elizabeth kendisini, \u201cSir\u201d unvan\u0131 kullanmas\u0131n\u0131 sa\u011flayan B\u00fcy\u00fck Ha\u00e7 \u015e\u00f6valyelik Ni\u015fan\u0131 ile onurland\u0131rd\u0131. Halman, Aral\u0131k ay\u0131nda besteci Itr\u00ee\u2019nin 259. \u00f6l\u00fcm y\u0131l\u0131 nedeniyle d\u00fczenlenen bir klasik T\u00fcrk m\u00fczi\u011fi konseri i\u00e7in Cumhurba\u015fkanl\u0131\u011f\u0131 Senfoni Orkestras\u0131 Konser Salonu\u2019nun tahsis edilmesini onaylad\u0131. Bu karar, Atat\u00fcrk devrimlerine ayk\u0131r\u0131 oldu\u011fu d\u00fc\u015f\u00fcncesi ile tepki toplad\u0131. 11 Aral\u0131k 1971\u2019de birinci Erim h\u00fck\u00fcmetinin sona ermesinin ard\u0131ndan kurulan ikinci Erim h\u00fck\u00fcmetinde K\u00fclt\u00fcr Bakanl\u0131\u011f\u0131 kald\u0131r\u0131lm\u0131\u015f ve Halman, ABD\u2019ye d\u00f6nerek Princeton \u00dcniversitesi\u2019nde akademik hayat\u0131na devam etmi\u015ftir.<br\/><br\/>12 Eyl\u00fcl darbesinden sonra T\u00fcrkiye\u2019nin yurt d\u0131\u015f\u0131ndaki k\u00fclt\u00fcr faaliyetlerini organize etmesi i\u00e7in D\u0131\u015fi\u015fleri Bakanl\u0131\u011f\u0131 K\u00fclt\u00fcr El\u00e7isi olarak g\u00f6revlendirildi.<br\/><br\/>Akademik \u00e7al\u0131\u015fmalar\u0131na 1984-1986 y\u0131llar\u0131 aras\u0131nda Pennsylvania \u00dcniversitesi'nde, ard\u0131ndan New York \u00dcniversitesi'nde devam etti. \u0130slam ve \u0130slam K\u00fclt\u00fcr\u00fc ile Ortado\u011fu konular\u0131nda dersler veren Halman, 1986-1996 aras\u0131nda New York \u00dcniversitesi Ortado\u011fu Dilleri ve Edebiyat\u0131 b\u00f6l\u00fcm ba\u015fkanl\u0131\u011f\u0131n\u0131 y\u00fcr\u00fctt\u00fc.<br\/><br\/>K\u00fclt\u00fcr ve D\u0131\u015fi\u015fleri Bakanl\u0131klar\u0131\u2019n\u0131n iste\u011fi \u00fczerine UNESCO genel kurullar\u0131na kat\u0131lan Halman, 1989\u2019da d\u00fczenlenen 25. genel kurulda Yunus Emre\u2019nin 750. do\u011fum y\u0131l\u0131n\u0131n d\u00fcnyada Yunus Emre Y\u0131l\u0131 olarak kutlanmas\u0131 karar\u0131n\u0131n verilmesinde rol oynad\u0131. 1991-1995 aras\u0131nda UNESCO Y\u00f6netim Kurulu \u00fcyeli\u011fi yapt\u0131; 1993\u2019te Planlama Komisyonu\u2019na ba\u015fkanl\u0131k etti.<br\/><br\/>1998\u2019de T\u00fcrkiye\u2019ye d\u00f6nerek Bilkent \u00dcniversitesi\u2019nde T\u00fcrk Dili ve Edebiyat\u0131 b\u00f6l\u00fcm\u00fcn\u00fc kurdu. 2005 y\u0131l\u0131nda \u00fcniversitenin \u0130nsani Bilimler ve Edebiyat Fak\u00fcltesi\u2019nin dekan\u0131 oldu.<br\/><br\/>Kendisine 1988 y\u0131l\u0131nda Bo\u011fazi\u00e7i \u00dcniversitesi, 2006 y\u0131l\u0131nda Ankara \u00dcniversitesi, 2010 y\u0131l\u0131nda Mehmet Akif Ersoy \u00dcniversitesi taraf\u0131ndan onursal doktor unvan\u0131 verilmi\u015ftir.<br\/><br\/>2008'den 2014'teki vefat\u0131na kadar \u0130stanbul K\u00fclt\u00fcr Sanat Vakf\u0131'n\u0131n M\u00fctevelliler Kurulu Ba\u015fkanl\u0131\u011f\u0131 g\u00f6revini \u00fcstlenmi\u015ftir. \u0130stanbul K\u00fclt\u00fcr Sanat Vakf\u0131, 2015 y\u0131l\u0131 itibariyle Halman an\u0131s\u0131na Tal\u00e2t Sait Halman \u00c7eviri \u00d6d\u00fcl\u00fc'n\u00fc vermektedir.<br\/><br\/>5 Aral\u0131k 2014 tarihinde, kalp krizi ge\u00e7irmesi sonucu hayat\u0131n\u0131 kaybetti.[9] Cenazesi Edirnekap\u0131 \u015eehitli\u011fine defnedilmi\u015ftir. <br \/>\n<br \/>\n\n \n Eserleri <br \/>\n\n\u015eiir\r<br\/>Sessiz Soru\r<br\/>Uzak A\u011f\u0131t\r<br\/>Canevi\r<br\/>Birler\r<br\/>Can Kula\u011f\u0131\r<br\/>\u0130kiler\r<br\/>D\u00f6rt G\u00f6k D\u00f6rt G\u00f6n\u00fcl\r<br\/>Tuyu\u011flar\r<br\/>A Last Lullaby\r<br\/>Shadows of Love \/ Les ombres de l'amour\r<br\/>\r<br\/>\u00d6d\u00fclleri\r<br\/>T\u00fcrkiye Bilimler Akademisi Hizmet \u00d6d\u00fcl\u00fc, 1999\r<br\/>ABD T\u00fcrk Dernekleri Asamblesi: ABD'deki en ba\u015far\u0131l\u0131 T\u00fcrk bilim adam\u0131 arma\u011fan\u0131\r<br\/>Columbia \u00dcniversitesi Thorn Wilder \u00c7eviri Arma\u011fan\u0131\r<br\/>Rockfeller Vakf\u0131 Bilimsel Ara\u015ft\u0131rma Bursu\r<br\/>D\u0131\u015fi\u015fleri Bakanl\u0131\u011f\u0131 \u00dcst\u00fcn Hizmet \u00d6d\u00fcl\u00fc\r<br\/>Knight Grand Cross Madalyas\u0131 (\u201cSir\u201d kar\u015f\u0131l\u0131\u011f\u0131) , 1971 \n \n"
}