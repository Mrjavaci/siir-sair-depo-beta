{
    "Adi": "Seyit Meftuni",
    "dogumTarihi": "1920 - 28 May\u0131s 1982\n",
    "sairHayati": "\n\n\nA\u015f\u0131k Seyit Meftuni, Malatya iline ba\u011fl\u0131 Arguvan il\u00e7esinin eski ad\u0131 Minayik (Kuyudere)   k\u00f6y\u00fcnde 1920 y\u0131l\u0131nda do\u011fmu\u015ftur. As\u0131l ad\u0131 \u0130brahim Mamo Temiz'dir. B\u00f6lgenin yeti\u015ftirmi\u015f oldu\u011fu a\u015f\u0131klar i\u00e7erisinde \u00f6nemli bir yere sahiptir. Yeti\u015fmesinde rol oynayanlar\u0131n ba\u015f\u0131nda, ilk deyi\u015fleri, duvaz-\u0131 imamlar\u0131, \u00f6\u011freten annesi (Hatice Ana)   gelmektedir. A\u015f\u0131\u011f\u0131n hayat\u0131nda day\u0131lar\u0131n\u0131n da \u00f6nemli rolleri olmu\u015ftur. Day\u0131s\u0131 A\u015f\u0131k Hasan H\u00fcseyin Orhan'dan hem ba\u011flama \u00e7almas\u0131n\u0131 \u00f6\u011frenmi\u015f, hem de day\u0131lar\u0131n\u0131n yan\u0131ndan hi\u00e7 ayr\u0131lmayarak k\u00fc\u00e7\u00fck ya\u015ftan itibaren cem ayinlerinin ve A\u015f\u0131k Meclislerinin m\u00fcdavimi olmu\u015ftur. Yetene\u011fi sayesinde hem dini tarikat hem de saz \u00e7al\u0131p s\u00f6ylemede \u00e7ok \u00e7abuk olgunlu\u011fa eri\u015fmi\u015ftir. Di\u011fer bir day\u0131s\u0131 Mehmet Efendi'den alfabeyi \u00f6\u011frenerek kendi gayret ve yetene\u011fiyle okuma yazmay\u0131 \u00f6\u011frenmi\u015ftir. <br\/><br\/>Seyit Meftuni'nin ki\u015fili\u011finin \u015fekillenmesinde dedelik ve a\u015f\u0131kl\u0131k gelene\u011fine olan hevesi, yetene\u011fi sayesinde dini bilgiler edinmesi, Alevi-Bekta\u015fi geleneklerini \u00f6\u011frenmesi ve erkan\u0131n\u0131 y\u00fcr\u00fctmesi etkili olmu\u015ftur. A\u015f\u0131k, gezgincilik \u00f6zelli\u011fi ile farkl\u0131 k\u00fclt\u00fcrlerin ta\u015f\u0131y\u0131c\u0131s\u0131 ve aktar\u0131c\u0131s\u0131 olmu\u015ftur. \u0130nsan ya\u015fam\u0131ndaki her \u015fey, tabiattaki canl\u0131 cans\u0131z varl\u0131klar \u015fiirlerine konu olmu\u015ftur. A\u015f\u0131k'a g\u00f6re a\u015f\u0131k, her cefaya katlanmal\u0131, yan\u0131p k\u00fcl olmal\u0131d\u0131r. Bu a\u015fk u\u011fruna can\u0131n\u0131 bile feda etmeyi g\u00f6ze almal\u0131d\u0131r. Onun g\u00f6nl\u00fcnde kaynayan a\u015fk \"HAK\" a\u015fk\u0131d\u0131r, ehlibeyt a\u015fk\u0131d\u0131r. Buradan da anla\u015f\u0131laca\u011f\u0131 gibi Seyit Meftuni Hak a\u015f\u0131\u011f\u0131d\u0131r. \u015eiirlerinde her konuyu i\u015flemi\u015fse de, Alevi inan\u00e7 do\u011frultusunda Tasavvuf'la b\u00fct\u00fcnle\u015fmi\u015ftir. A\u015f\u0131k Meftuni 1964 y\u0131l\u0131na kadar Fuzuli, Hatayi, Yemini, Virani, Yunus Emre, Pir Sultan Abdal, Dertli, Azmi Baba, Turabi, Kul Himmet gibi ustalar\u0131n eserlerini icra etmi\u015ftir. 1964 y\u0131l\u0131nda kendi a\u015f\u0131kl\u0131k mahlas\u0131n\u0131 (A\u015f\u0131k Seyit Meftuni)   alarak \u015fiirler yazmaya ve okumaya ba\u015flam\u0131\u015ft\u0131r. A\u015f\u0131k Seyit Meftuni gerek kendi y\u00f6resinde, gerekse gitti\u011fi yerlerde devrin \u00fcnl\u00fc a\u015f\u0131klar\u0131 ile bir araya gelmi\u015f, A\u015f\u0131k Meclislerinde, Cem Ayinlerinde ve di\u011fer toplant\u0131larda bulunmu\u015ftur. <br\/><br\/>Y\u00f6rede balta saz olarak bilinen, 12 ila 17 perdeden olu\u015fan a\u015f\u0131k saz\u0131, dede saz\u0131, A\u015f\u0131k Meftuni'nin ba\u015flang\u0131\u00e7tan \u00f6l\u00fcm\u00fcne kadar elinden d\u00fc\u015f\u00fcrmedi\u011fi y\u00f6resel halk \u00e7alg\u0131s\u0131d\u0131r. Tezene yerine bilek ve parmak marifetine dayanan, y\u00f6rede \"pen\u00e7e\" diye tabir edilen \u00e7al\u0131\u015f tekni\u011fini, Seyit Meftuni ustaca icra etmi\u015ftir. Seyit Meftuni y\u00f6rede itibarl\u0131 bir a\u015f\u0131k olmas\u0131n\u0131n yan\u0131nda, inan\u00e7l\u0131, bilgili ve g\u00fc\u00e7l\u00fc bir dede olma \u00f6zelli\u011fine de sahiptir. Seyit Meftuni gerek saz \u00e7alma, gerek s\u00f6ylemedeki farkl\u0131 icras\u0131yla halk m\u00fczi\u011fi alan\u0131nda kaynak ki\u015fi olarak ayr\u0131 \u00f6nem ta\u015f\u0131r. Kendine \u00f6zg\u00fc tav\u0131r ve s\u00f6yleme \u00fcslubu ile gerek Alevi-Bekta\u015fi m\u00fczi\u011fini, gerekse y\u00f6resel m\u00fczi\u011fi bir arada icra eden ender a\u015f\u0131klar\u0131m\u0131zdan biridir. TRT Kurumuna yapm\u0131\u015f oldu\u011fu bir\u00e7ok bant kayd\u0131 T\u00fcrk Halk M\u00fczi\u011fi repertuar\u0131na kazand\u0131rm\u0131\u015f oldu\u011fu deyi\u015fler, t\u00fcrk\u00fcler, uzun havalar\u0131n yan\u0131nda \u00e7e\u015fitli firmalarca yay\u0131nlanan plaklar\u0131 bug\u00fcn\u00fcn ara\u015ft\u0131rmac\u0131 ve icrac\u0131lar\u0131na \u00f6nemli bir kaynak te\u015fkil eder.<br\/><br\/>Gezgincilik \u00f6zelli\u011fi yurt i\u00e7i ile s\u0131n\u0131rl\u0131 kalmam\u0131\u015f, kendi ki\u015fili\u011fini, k\u00fclt\u00fcr\u00fcn\u00fc yurt d\u0131\u015f\u0131nda da tan\u0131tmaya \u00e7al\u0131\u015fm\u0131\u015f, kendi \u00e7ap\u0131nda \u00f6nemli \u00f6l\u00e7\u00fcde ba\u015far\u0131ya ula\u015fm\u0131\u015ft\u0131r. Bunun m\u00fckafat\u0131n\u0131 manevi olarak alm\u0131\u015ft\u0131r. Seyit Meftuni'nin ruhi yap\u0131s\u0131n\u0131 bize en iyi \u015fiirleri anlatmaktad\u0131r. Erdemli insan\u0131n nas\u0131l olmas\u0131 gerekti\u011fini nasihatnamelerinden anlayabiliriz. A\u015f\u0131k Seyit Meftuni ge\u00e7irdi\u011fi bir kalp krizi sonucunda 28 May\u0131s 1982 y\u0131l\u0131nda Adana'da vefat etmi\u015f, vasiyeti \u00fczerine Kahramanmara\u015f'\u0131n Pazarc\u0131k il\u00e7esi Alibeyu\u015fa\u011f\u0131 k\u00f6y\u00fcne g\u00f6m\u00fclm\u00fc\u015ft\u00fcr. \u015eu anda t\u00fcrbe olan mezar\u0131 yurt i\u00e7i ve yurt d\u0131\u015f\u0131ndan bir\u00e7ok ki\u015fi taraf\u0131ndan ziyaret edilmektedir. <br \/>\n<br \/>\n\n \n"
}