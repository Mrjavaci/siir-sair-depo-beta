{
    "Adi": "Arthur Rimbaud",
    "dogumTarihi": "20 Ekim 1854 - 10 Kas\u0131m 1891\n",
    "sairHayati": "\n\n \n\nFransa'n\u0131n kuzeyinde Ardenler b\u00f6lgesinde Charleville kasabas\u0131nda, Bourbon Soka\u011f\u0131 73 numaral\u0131 evde do\u011far. Subay olan babas\u0131 Fr\u00e9d\u00e9ric, annesi Vitalie'yi gen\u00e7 ya\u015fta terk eder. Vitalie Cuif(Rimbaud)  'un Roche kenti yak\u0131nlar\u0131nda \u00e7iftlik sahibi olan varl\u0131kl\u0131 bir aileden geliyordu. \u0130lk do\u011fan \u00e7ocuklar\u0131na baban\u0131n ad\u0131 olan Fr\u00e9d\u00e9ric ismi konulur. Ailenin ikinci \u00e7ocu\u011fu Arthur, \u00fc\u00e7\u00fcnc\u00fc \u00e7ocu\u011fu annesiyle ayn\u0131 ad\u0131 payla\u015fan Vitalie, d\u00f6rd\u00fcnc\u00fc \u00e7ocu\u011fu Rimbaud'un hayat\u0131nda \u00f6nemli rolleri olan Isabelle'dir.<br\/><br\/>Annenin gen\u00e7 ya\u015fta e\u015finden ayr\u0131lmas\u0131n\u0131n bask\u0131s\u0131yla ya\u015fayan Rimbaud 8 ya\u015f\u0131nda laik bir e\u011fitim sistemi olan Rossat Okulu'na verilir. Daha sonra Sous Les Alle\u00e9s soka\u011f\u0131na ta\u015f\u0131n\u0131rlar ve Sofu olan annesi taraf\u0131ndan dini e\u011fitimde verilen Charleville Koleji'ne verilir. Din dersleri ve Latincesi olduk\u00e7a iyi olan Rimbaud'a okulda \"k\u00fc\u00e7\u00fck pis yobaz\" ad\u0131 tak\u0131l\u0131r. \u00d6\u011fretmeni Ariste Lheriter'in destekleri \u00fczerine yazd\u0131\u011f\u0131 \u015fiire daha \u00e7ok \u00f6zenir. O s\u0131ralarda \u00c7a\u011fda\u015f Parnasse dergisini okur, Th\u00e9ophile Gauiter, Th\u00e9odore de Banville, L\u00e9on Dierx ve Paul Verlaine gibi \u015fairlerin \u015fiirleriyle tan\u0131\u015f\u0131r. Charleville'de d\u00fczenlenen geleneksel edebiyat yar\u0131\u015fmas\u0131nda birinci olur.<br\/><br\/>\u00d6ks\u00fczlerin Y\u0131lba\u015f\u0131 Arma\u011fanlar\u0131 (Les Etrennes des Orphelins)      adl\u0131 \u015fiirini Revue Pour Tous dergisine g\u00f6nderir ve bilinen ilk yaz\u0131l\u0131 \u015fiiri budur. George Izambard ile tan\u0131\u015f\u0131p, fikirlerinden etkilenir.Ofelya, Demirci, \u0130zlenim, G\u00fcne\u015f ve Ten gibi \u015fiirleri bu d\u00f6neme rastlar. Bu s\u0131rada \u00e7\u0131kan Paris Kom\u00fcn\u00fc ayaklanmas\u0131 ve Prusya-Fransa sava\u015f\u0131 siyasi \u00e7izgisinide belirlemi\u015f olur. Paris'te \u00e7\u0131kan La Charge gazetesinde \u00dc\u00e7 \u00f6p\u00fcc\u00fck \u015fiiri yay\u0131nlan\u0131r. Hen\u00fcz 16 ya\u015f\u0131ndayken evden ka\u00e7\u0131p Paris'e gider. Bundan sonra evden sava\u015f ortam\u0131nda 2 kere daha ka\u00e7mas\u0131na ra\u011fmen, peri\u015fan hallerde geri d\u00f6ner. Bu s\u0131rada Paris'in me\u015fhur kafelerinde \u015fiirler yaz\u0131p, \u00e7a\u011f\u0131n sanat\u0131, siyaseti hakk\u0131nda tart\u0131\u015fmalara kat\u0131l\u0131r ve absint i\u00e7ip, afyon yutmaya ba\u015flar. En son evden ka\u00e7\u0131\u015f\u0131nda, mektup ve \u015fiirle dostlu\u011funu peki\u015ftirdi\u011fi dostu Verlaine'nin evine s\u0131\u011f\u0131n\u0131r. Bundan sonraki d\u00f6nemde yazd\u0131\u011f\u0131 \u015fiirler olgunluk d\u00f6nemine ula\u015f\u0131r. 1873'te ilk \u015fiir kitab\u0131 Cehennemde Bir Mevsim (Une Saison En Enfer)      yay\u0131mlan\u0131r. Verlaine'nin e\u015fiyle aras\u0131n\u0131n a\u00e7\u0131lmas\u0131 ve Rimbaud ile e\u015fcinsel ili\u015fkilerinin ba\u015flamas\u0131yla; Fransa'da d\u0131\u015flanan ikili Almanya ve Bel\u00e7ika seyahatlerine ba\u015flarlar. Verlaine, Rimbaud'u Br\u00fcksel'de bir tabanca kur\u015funu ile yaralamas\u0131n\u0131n ard\u0131ndan, e\u015fcinsel ili\u015fkileri y\u00fcz\u00fcnden ba\u015flar\u0131 belaya girer. Verlaine k\u00fcrek mahkumu olarak hapse at\u0131l\u0131r, Rimbaud ise serbesttir. 1875'te son kez g\u00f6r\u00fc\u015fmelerinden sonra bir daha asla g\u00f6r\u00fc\u015fmezler. Bu tarihten sonra da \u015fiir yazmay\u0131 b\u0131rak\u0131r.<br\/>1878'de Marsilya'dan \u0130skenderiye'ye ge\u00e7er ve bir s\u00fcre K\u0131br\u0131s Larnaka'da Rum, T\u00fcrk ve Araplara \u00e7evirmenlik yapar. Buradaki \u015firketin kapanmas\u0131yla Afrika'ya yol al\u0131r, Habe\u015fistan Harrar b\u00f6lgesinde, M\u0131s\u0131r'\u0131n i\u015fgal alt\u0131nda olmas\u0131ndan faydalan\u0131p; kahve, fildi\u015fi, deri, \u0131t\u0131r ve zamk \u00fcretimi yapan Vianney Bardey firmas\u0131nda i\u015fe ba\u015fvurur. Asistanl\u0131\u011f\u0131n yan\u0131 s\u0131ra silah t\u00fcccarl\u0131\u011f\u0131na ba\u015flar, bu i\u015flerden \u00e7ok para kazan\u0131r. Afrika'da ge\u00e7irdi\u011fi g\u00fcnlerde dinini \u0130slam olarak de\u011fi\u015ftirdi\u011fi s\u00f6ylentisi olsa da, somut bir delil yoktur. Daha sonra kal\u00e7as\u0131nda olu\u015fan bir \u015fi\u015flik ve yarayla hastaneye yatar, te\u015fhis Kal\u00e7a Neoplazmas\u0131d\u0131r (bir \u00e7e\u015fit kal\u00e7a kanseri) , bu y\u00fczden bir baca\u011f\u0131 kesilir. 21 May\u0131s'ta annesine yazd\u0131\u011f\u0131 mektupta hastal\u0131\u011f\u0131ndan sinovit, hidrartroz, eklem ve kemik hastal\u0131\u011f\u0131 olarak bahseder. Bu s\u0131rada asker ka\u00e7a\u011f\u0131 olarak arand\u0131\u011f\u0131 i\u00e7in hasta haliyle zor g\u00fcnler ya\u015far. Sadece \"Jean Rimbaud\" ismini kullan\u0131r ve kay\u0131tlarda ismi bu \u015fekilde ge\u00e7er. A\u015f\u0131r\u0131 morfin t\u00fcketimi ve kanserin yay\u0131lmas\u0131 \u00f6l\u00fcm\u00fcn\u00fc h\u0131zland\u0131r\u0131r. 10 Kas\u0131m 1891'de hen\u00fcz 37 ya\u015f\u0131ndayken Marsilya'da \u00f6l\u00fcr. Rimbaud'un 10 y\u0131l\u0131 a\u015fk\u0131n \u00e7etin \u00e7al\u0131\u015fmas\u0131n\u0131n toplam \u00fcr\u00fcn\u00fc 36.000 alt\u0131n frankt\u0131r, 8 y\u0131l yan\u0131nda hizmetkarl\u0131\u011f\u0131n\u0131 yapan Camii'ye 10.000 frank\u0131n\u0131n verilmesini, Isabelle'e vasiyet eder. Marsilya Conception Hastanesinin avlusunda \u015f\u00f6yle bir levha vard\u0131r:<br\/><br\/>\"Aden'den gelen \u015fair Jean Arthur Rimbaud yery\u00fcz\u00fc ser\u00fcveninin son b\u00f6l\u00fcm\u00fcn\u00fc 10 Kas\u0131m 1891'de burada tamamlad\u0131.\" <br \/>\n<br \/>\n\n \n Eserleri <br \/>\n\nEsrik Gemi (1871)     \r<br\/>Cehennemde Bir Mevsim (1873)     \r<br\/>Illuminations (1874) \n \n"
}