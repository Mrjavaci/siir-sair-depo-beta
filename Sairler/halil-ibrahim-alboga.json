{
    "Adi": "Halil \u0130brahim Albo\u011fa",
    "dogumTarihi": "1962-\n",
    "sairHayati": "\n\n\nHayat Hik\u00e2yemiz.<br\/>Sene 1962, mevsim k\u0131\u015f ve d\u00fcnyaya geli\u015f.. Evet, Konya\u2019n\u0131n, g\u00fczel il\u00e7elerinden biri olan Do\u011fanhisar\u2019da do\u011fmu\u015fum. \u0130lk ve Orta tahsilimin ard\u0131ndan Konya\u2019ya, End\u00fcstri Meslek Lisesi Motor b\u00f6l\u00fcm\u00fcn\u00fc okumak \u00fczere geldim. 1979 y\u0131l\u0131nda mezun oldum. Ocak 1980 senesinde de Almanya\u2019ya giderek, Avrupa ile tan\u0131\u015fma imkan\u0131 buldum. Alt\u0131 ay sonra, y\u00fcksek tahsilimi tamamlamak i\u00e7in \u00fclkeme d\u00f6nd\u00fcm. A\u011fustos 1980\u2019de evlendim. Bir ay sonra da 12 Eyl\u00fcl Askeri Darbesini ya\u015fad\u0131m. 1981-1982 d\u00f6neminde Anadolu \u00dcniversitesinde \u0130\u015fletme-Muhasebe tahsiline ba\u015flad\u0131m. Mezuniyetten sonra Konya\u2019ya d\u00f6nerek \u00e7al\u0131\u015fma hayat\u0131na girdim. Bir s\u00fcre sonra ticarete at\u0131ld\u0131m.<br\/>Doksanl\u0131 y\u0131llar\u0131n ba\u015flar\u0131nda tekrar Almanya\u2019ya gittim. \u0130kibinli y\u0131llar\u0131n ortalar\u0131na kadar orada kald\u0131m. \u015eimdi Konya\u2019da ikamet etmekteyim. Evli ve d\u00f6rt \u00e7ocuk babas\u0131y\u0131m.<br\/>Edebiyata olan ilgime binaen, Rabbimin bah\u015fetmi\u015f bulundu\u011fu rikkat, sevgi ve his deryas\u0131 bir kalp beni, \u015fiir atmosferinden hi\u00e7 uzak tutmad\u0131 ve koparmad\u0131. \u015e\u00fck\u00fcrde aciz kald\u0131\u011f\u0131m\u0131n fark\u0131nday\u0131m. Kuruyan g\u00f6n\u00fcllere bir nebze su at\u0131p, yumu\u015famas\u0131na vesile olabilirsem, acizli\u011fimden \u015f\u00fckran has\u0131l olacak\u2026 Y\u0131llar \u00f6nce; <br\/>Ne \u015faire ihtiya\u00e7, ne \u015fiire l\u00fczum var! <br\/>Anlad\u0131m ki son devir ruha \u00f6r\u00fclm\u00fc\u015f duvar! .. diyerek kalemi b\u0131rakm\u0131\u015ft\u0131m. Lakin g\u00f6rd\u00fcm ki son devrin, her zamankinden fazla;  ruha sesleni\u015fe, sevgiye, vefaya, anlay\u0131\u015fa, hissiyata, \u015fiire, \u015faire, okuyana, yazana, a\u011flayana, a\u011flatana ihtiyac\u0131 var. Ben bu \u00f6zellikleri ve g\u00fczellikleri siz de\u011ferli okuyucular\u0131ma, m\u0131sralar halinde sunuyorum. Her \u015fiirimde, sevgi denizinde kula\u00e7 atabilirsiniz.. Vefay\u0131 tadabilirsiniz..<br\/>Hepimize \u015fiir dolu bir hayat temennisi ile,.. Ho\u015f\u00e7a kal\u0131n\u0131z. <br \/>\n<br \/>\n\n \n Eserleri <br \/>\n\nKeder \u0130nciten \u015eiirler isimli \u015fiir kitab\u0131. \n \n"
}