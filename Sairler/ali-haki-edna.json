{
    "Adi": "Ali Haki Edna",
    "dogumTarihi": "1889 - 1961\n",
    "sairHayati": "\n\n \n\nAs\u0131l ad\u0131 Ali Do\u011fan olan Ali Haki Edna, 1889 y\u0131l\u0131nda Kahramanmara\u015f\u2019\u0131n Elbistan il\u00e7esine ba\u011fl\u0131 Yay\u0131l\u0131p\u0131nar k\u00f6y\u00fcnde d\u00fcnyaya gelmi\u015ftir. Kahramanmara\u015f\u2019\u0131n Elbistan il\u00e7esinden Alhas a\u015firetine mensup tan\u0131nm\u0131\u015f bir ailenin \u00e7ocu\u011fudur. Babas\u0131n\u0131n isminden dolay\u0131 y\u00f6rede Kamber\u2019in o\u011flu Ali olarak tan\u0131nm\u0131\u015ft\u0131r. Ya\u015fad\u0131\u011f\u0131 d\u00f6nemde kendi y\u00f6resindeki bir\u00e7ok insana g\u00f6re daha fazla e\u011fitim alm\u0131\u015f ve \u00e7ok okumu\u015ftur. \u00c7evresinde bilgili, k\u00fclt\u00fcrl\u00fc ve entelekt\u00fcel bir ki\u015fi olarak tan\u0131nm\u0131\u015ft\u0131r. Kahramanmara\u015f\u2019\u0131n Elbistan il\u00e7esine ba\u011fl\u0131 \u00c7\u0131tl\u0131k k\u00f6y\u00fcnde Arap harfleriyle tahsilini tamamlad\u0131ktan sonra, ya\u015fad\u0131\u011f\u0131 k\u00f6y ve civar k\u00f6ylerde adeta bir e\u011fitim seferberli\u011fi ba\u015flatarak ba\u015fta \u00e7ocuklar olmak \u00fczere y\u00f6redeki bir\u00e7ok insana okuma ve yazmay\u0131 \u00f6\u011fretmi\u015ftir.<br\/><br\/>Ali Haki Edna, yirmi sekiz y\u0131l boyunca y\u00f6redeki bu e\u011fitim hizmetini s\u00fcrd\u00fcrm\u00fc\u015ft\u00fcr. Bu nedenle y\u00f6rede Ali Hoca olarak da tan\u0131nm\u0131\u015ft\u0131r. Kurtulu\u015f Sava\u015f\u0131 s\u0131ras\u0131nda halktan devlete yard\u0131m ama\u00e7l\u0131 para toplam\u0131\u015f ve y\u00f6resindeki gen\u00e7leri asker olmaya te\u015fvik etmi\u015ftir. B\u00f6lgedeki Alevi Bekta\u015fi inanc\u0131na mensup \u00e2\u015f\u0131k ve dedelerden olu\u015fan ve Alevi Bekta\u015fi inanc\u0131n\u0131n yeni bir yorumu olan \u201cHakikatliler \/ Hakikat\u00e7iler\u201d ak\u0131m\u0131n\u0131n en \u00f6nemli temsilcilerinden birisi olmu\u015ftur. \u00d6mr\u00fcn\u00fcn neredeyse tamam\u0131n\u0131, Alevi Bekta\u015fi inanc\u0131n\u0131 tasavvufi ve felsefi y\u00f6nleriyle \u00f6z\u00fcmseyerek ya\u015fam\u0131\u015f ve \u00e7evresindeki insanlara ya\u015fatmaya \u00e7al\u0131\u015farak ge\u00e7irmi\u015ftir. E\u011fitim faaliyetleri d\u0131\u015f\u0131nda kalan zaman\u0131n\u0131 y\u00f6rede \u201cHakikat\u00e7iler Meclisi\u201d diye an\u0131lan arkada\u015f grubuyla bir araya gelerek, sazl\u0131 s\u00f6zl\u00fc ilim ve irfan sohbetleri yaparak ge\u00e7irmi\u015ftir. Yine bu mecliste al\u0131nan kararlarda ve ikna meselelerinde birincil ki\u015fi olma vasf\u0131na sahip olmu\u015ftur. \u00d6mr\u00fcn\u00fc Hakikat\u00e7i Alevilik anlay\u0131\u015f\u0131n\u0131 \u00f6\u011frenmeye ve \u00f6\u011fretmeye adayan Ali Haki Edna, 1961 y\u0131l\u0131nda do\u011fdu\u011fu k\u00f6y olan Kahramanmara\u015f\u2019\u0131n Elbistan il\u00e7esine ba\u011fl\u0131 Yay\u0131l\u0131p\u0131nar k\u00f6y\u00fcnde vefat etmi\u015ftir.<br\/><br\/>Hayat\u0131n\u0131 Alevi Bekta\u015fi inanc\u0131n\u0131n 1800\u2019l\u00fc y\u0131llar\u0131n sonuna do\u011fru y\u00f6resel kapsamda ortaya \u00e7\u0131kan \u201cHakikat\u00e7ilik\/Hakikatliler\u201d anlay\u0131\u015f\u0131n\u0131 uygulamaya ve s\u00fcrd\u00fcrmeye adayan Ali Haki Edna\u2019n\u0131n \u015fiirlerinin de bu anlay\u0131\u015f \u00e7er\u00e7evesinde \u015fekillendi\u011fi g\u00f6r\u00fcl\u00fcr. Ali Haki Edna, hem aruz vezniyle hem hece \u00f6l\u00e7\u00fcs\u00fcyle \u015fiirler kaleme alm\u0131\u015ft\u0131r. Bilhassa aruzlu \u015fiirlerinde Arap\u00e7a ve Fars\u00e7a s\u00f6zc\u00fck ve terkipleri yo\u011fun bir \u015fekilde kullanm\u0131\u015ft\u0131r. Dolay\u0131s\u0131yla bu \u015fiirlerinin dili hece \u00f6l\u00e7\u00fcs\u00fcyle yazd\u0131\u011f\u0131 \u015fiirlerine k\u0131yasla daha a\u011f\u0131rd\u0131r. Alevi Bekta\u015fi tasavvufuna ait kavram ve terimlere \u015fiirlerinde yo\u011fun bir bi\u00e7imde yer vermi\u015ftir. H\u00e2liyle \u015fiirlerinin temel konusunu da Alevi Bekta\u015fi inanc\u0131na ait tasavvufi ve felsefi hususlar olu\u015fturmu\u015ftur. Bilhassa ilahi a\u015fk\u0131 insan hayat\u0131n\u0131n en b\u00fcy\u00fck zenginli\u011fi olarak g\u00f6rm\u00fc\u015ft\u00fcr. Bir \u00f6zdeyi\u015finde; \u201cA\u015fk, kemaletten \u00fcst\u00fcnd\u00fcr. Kemalet rezaletin i\u00e7indedir. Rezil olmadan r\u0131zaya eri\u015filmez\u201d diyerek a\u015fk\u0131 en y\u00fcce de\u011fer olarak vurgulam\u0131\u015ft\u0131r. \u015eiirlerinde tasavvuf ve a\u015fk\u0131n yan\u0131nda, yo\u011fun olmasa da ki\u015fisel duygu ve hayallerini, sosyal ve siyasi meseleleri de zaman zaman konu edindi\u011fi olmu\u015ftur. Ali Haki Edna, ilk olarak \u00e2\u015f\u0131k oldu\u011fu k\u0131z\u0131n ismi olan H\u00fcr\u00fc (Huri)   ismine ithafen \u201cAli H\u00fcr\u00fc\u201d ya da \u201cH\u00fcr\u00fc\u201d mahlas\u0131yla \u015fiirler s\u00f6ylemeye ba\u015flam\u0131\u015ft\u0131r. Ard\u0131ndan \u201cAli Haki\u201d ve \u201cAli Haki Edna\u201d mahlaslar\u0131n\u0131 kullanan Ali Haki, uzun bir d\u00f6nem \u201cg\u00f6n\u00fcl \u00fcz\u00fcnt\u00fcs\u00fc, y\u00fcrek s\u0131k\u0131nt\u0131s\u0131 ve devaml\u0131 isteyen, arzulayan\u201d anlam\u0131na gelen \u201cHarhari\u201d mahlas\u0131yla da \u015fiirler kaleme alm\u0131\u015ft\u0131r. Kaynaklarda, bu mahlaslar\u0131n yan\u0131nda \u201cFigani\u201d, \u201cHicrani\u201d, \u201cEdnai\u201d, \u201cGulami\u201d, \u201cVisali\u201d, \u201cGedai\u201d ve \u201cHaki\u201d mahlaslar\u0131n\u0131 kulland\u0131\u011f\u0131 aktar\u0131lm\u0131\u015ft\u0131r.<br\/><br\/>\u201c\u0130\u015f bu ayetle tamamd\u0131r \u00fc\u00e7 y\u00fcz otuz be\u015f gazel\/ \u00dcmidin olsun m\u00fcyesser sen ver ikbali Ali\u201d \u015feklindeki beyitiyle yazd\u0131\u011f\u0131 gazel say\u0131s\u0131n\u0131n \u00fc\u00e7 y\u00fcz otuz be\u015f oldu\u011funu bizzat kendi \u015fiirinde belirtmi\u015ftir. Nitekim divan\u0131nda yer alan gazellerin say\u0131s\u0131 da \u00fc\u00e7 y\u00fcz otuz be\u015ftir. Divan\u0131n\u0131n ikinci b\u00f6l\u00fcm\u00fcnde yer alan bu \u00fc\u00e7 y\u00fcz otuz be\u015f gazelin tamam\u0131 \u201cAli\u201d rediflidir. Ali Haki\u2019nin di\u011fer \u015fiirlerinde de yer verdi\u011fi \u00fc\u00e7 y\u00fcz otuz be\u015f say\u0131s\u0131n\u0131n \u00f6zel bir formel say\u0131 oldu\u011fu anla\u015f\u0131lmaktad\u0131r. \u015eiirlerinde formel say\u0131lara, tasavvuf edebiyat\u0131 ve divan \u015fiirine \u00f6zg\u00fc sembol ve motiflere s\u0131k s\u0131k rastlan\u0131r. Divan\u0131n\u0131n birinci b\u00f6l\u00fcm\u00fcnde ayr\u0131ca hece \u00f6l\u00e7\u00fcs\u00fcyle kaleme ald\u0131\u011f\u0131 deyi\u015f ve nefeslere de yer vermi\u015ftir. Divan\u0131nda, yukar\u0131da ge\u00e7en mahlaslardan en \u00e7ok \u201cAli Haki Edna\u201d ve \u201cHarhari\u201d mahlaslar\u0131n\u0131 kullanan \u00e2\u015f\u0131k, ayr\u0131ca \u201cFigani\u201d, \u201cHicrani\u201d ve \u201cVisali\u201d mahlaslar\u0131yla yazd\u0131\u011f\u0131 \u015fiirlerine de yer vermi\u015ftir. Ali Haki Edna\u2019n\u0131n bizzat kendi eliyle kaleme ald\u0131\u011f\u0131 bir adet mensur eseri ile bir adet divan\u0131 mevcuttur. Bu eserlerden Divan, Ali Haki Edna Divan\u0131 - Hayat\u0131, Ya\u015fam Felsefesi, \u015eiirleri ad\u0131yla Mehmet K\u00f6m\u00fcr taraf\u0131ndan haz\u0131rlanarak yay\u0131mlanm\u0131\u015f olup, mensur eseri hen\u00fcz yay\u0131mlanmam\u0131\u015ft\u0131r. <br \/>\n<br \/>\n\n \n"
}