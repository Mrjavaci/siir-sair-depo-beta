{
    "Adi": "Rafael Alberti",
    "dogumTarihi": "16 Aral\u0131k 1902 - 28 Ekim 1999\n",
    "sairHayati": "\n\n \n\n\u0130talya-\u0130rlanda k\u00f6kenli \u0130spanyol \u015fair, oyun yazar\u0131 ve ressam. \u0130spanya \u0130\u00e7 Sava\u015f\u0131 (1936-39)  sonras\u0131nda yurt d\u0131\u015f\u0131na gidinceye de\u011fin etkin bir siyasal ya\u015fam\u0131 olmu\u015ftur.<br\/><br\/>Madrid'de resim \u00f6\u011frenimi g\u00f6rd\u00fc ve ressam olarak belli bir ba\u015far\u0131 elde etti. 1922'den sonra \u015fiir yazmaya ve bunlar\u0131 \u00e7e\u015fitli dergilerde yay\u0131mlamaya ba\u015flad\u0131. \u0130lk \u015fiir kitab\u0131 olan ve do\u011fdu\u011fu C\u00e1diz b\u00f6lgesinin deniziyle ilgili an\u0131lar\u0131n\u0131 dile getirdi\u011fi Marinero en tierra (1925; Denizci Karada)  ulusal bir \u00f6d\u00fcl kazand\u0131. Luis da G\u00f3ngora'ya XV. yy cancionero'lar\u0131na hayran olan Alberti, ilk eserlerinden ba\u015flayarak resim \u00e7al\u0131\u015fmalar\u0131ndan kaynaklanan (ilk sergisi 1920)  ince bi\u00e7im anlay\u0131\u015f\u0131yla halktan ald\u0131\u011f\u0131 esini bir araya getirdi. 1927'de Luis da G\u00f3ngora'n\u0131n 300. \u00f6l\u00fcm y\u0131l d\u00f6n\u00fcm\u00fc nedeniyle d\u00fczenlenen kutlama t\u00f6renine katk\u0131da bulunan Alberti'nin bu d\u00f6nemde yay\u0131mlanan El alba del alhel\u00ed (1927; \u015eebboy \u015eafa\u011f\u0131)  ve Cal y canto (1928; Kire\u00e7 ve Ta\u015f)  adl\u0131 kitaplar\u0131nda G\u00f3ngora'n\u0131n etkisi a\u00e7\u0131k\u00e7a g\u00f6r\u00fcl\u00fcyordu.<br\/><br\/>Ama ger\u00e7ek\u00fcst\u00fcc\u00fc diye tan\u0131mlanabilecek Sobre los angeles (Melekler \u00dcst\u00fcne)  adl\u0131 bir sonraki kitab\u0131yla, kendine \u00f6zg\u00fc ve olgun bir \u015fiir sesi oldu\u011fu kan\u0131tland\u0131. 1930'larda oyunlar yazd\u0131, bol bol yolculuk yapt\u0131. Sobre los angeles ve Sermones y morades yap\u0131tlar\u0131nda derin bir i\u00e7 bunal\u0131ma d\u00fc\u015ft\u00fc\u011f\u00fc sezilir. Bu bunal\u0131m, sanat\u0131n\u0131 \"halk\u0131n hizmetine\" sunan \u0130spanyol Kom\u00fcnist Partisi'ne \u00fcye olan (bir s\u00fcre sonra partiden \u00e7\u0131kar\u0131ld\u0131)  \u015fairin siyasal g\u00f6r\u00fc\u015f\u00fc benimsemesine yol a\u00e7t\u0131. Bununla birlikte Alberti, El hombre deshabitado (1930)  adl\u0131 yap\u0131t\u0131nda, modern d\u00fcnyada insan\u0131n yabanc\u0131la\u015fmas\u0131n\u0131 k\u0131narken, Ferm\u00edn Gal\u00e1n 'da okurun kar\u015f\u0131s\u0131na kahraman olarak \u0130kinci Cumhuriyet'in ilk \u015fehidini \u00e7\u0131kard\u0131. Alberti bundan sonra m\u00fccadeleye \u00f6ncelik veren yap\u0131tlar yazd\u0131. Octubre (Ekim)  adl\u0131 bir dergi \u00e7\u0131kard\u0131. \u0130\u00e7 sava\u015f s\u0131ras\u0131nda Antifa\u015fist Ayd\u0131nlar Birli\u011fi'nin eylemlerine kat\u0131ld\u0131 ve \"ko\u015fullar\u0131 yans\u0131tan\" oyunlar\u0131 yan\u0131 s\u0131ra (Radio-Sevilla, 1938) , s\u0131n\u0131f\u0131ndan kopmu\u015f gen\u00e7 bir burjuva olarak kendi ya\u015fam\u0131ndan esinlenerek yazd\u0131\u011f\u0131 bir dram De un momento a otro (1937; Bir Andan \u00d6b\u00fcr\u00fcne) ile ayn\u0131 dram \u00fczerinde otobiyografik bir anlat\u0131 olan la Arboleda perdida (1942; Kaybolan Koru)  kaleme ald\u0131.<br\/><br\/>\u0130spanya \u0130\u00e7 Sava\u015f\u0131'nda Cumhuriyet\u00e7ilerin yan\u0131nda sava\u015fan Alberti sava\u015ftan sonra Fransa'ya, ard\u0131ndan Arjantin'e s\u00fcrg\u00fcne gitti.[1] Arjantin'de Losado yay\u0131nevi'nde \u00e7al\u0131\u015ft\u0131, bir yandan da eski ilgi alanlar\u0131 olan \u015fiir ve resme d\u00f6nd\u00fc. \u015eiirleri kimi zaman feodal ve mistik \u0130spanya'y\u0131 an\u0131msatan dokunakl\u0131 bir lirizme b\u00fcr\u00fcnd\u00fc; Entre el clavel y la espada (1941; Karanfille K\u0131l\u0131\u00e7 Aras\u0131nda) , Pleamar (1944; Denizin Y\u00fckseli\u015fi) , Ora maritima (1953; Deniz Saati)  adl\u0131 \u015fiir kitaplar\u0131n\u0131 yay\u0131mlad\u0131. A la pintura'da (1945; Resim Sanat\u0131 \u00dczerine)  resimle ilgili \u015fiirlerini toplad\u0131.<br\/><br\/>Ama dramatik anlat\u0131ma a\u011f\u0131rl\u0131k veren yap\u0131tlar\u0131nda (El trebol florida, 1944; le Gallarda, 1945; Noche de guerra en el museo del Prado, 1956) , insan\u0131n \u00f6zg\u00fcrl\u00fc\u011f\u00fcn\u00fc yabanc\u0131la\u015ft\u0131ran her \u015feye ba\u015fkald\u0131rmas\u0131 gerekti\u011fini savundu (Coplas de Juan Panadero, 1959) , \u00c7in'e bir yolculuk yapt\u0131 (Sonr\u00ede China, 1958; kar\u0131s\u0131 Mar\u00eda Teresa Le\u00f3n'un d\u00fczyaz\u0131lar\u0131n\u0131n da \u015fiir aralar\u0131nda yer ald\u0131\u011f\u0131 \u015fiirsel anlat\u0131lar) . 1961'den sonra \u00e7o\u011funlukla \u0130talya'da ya\u015fad\u0131 ve bundan sonra ressaml\u0131\u011f\u0131 (1965'te Roma'da V. Rasegna fig\u00fcratif sanat eserleri yar\u0131\u015fmas\u0131nda, grav\u00fcr dal\u0131nda birincilik \u00f6d\u00fcl\u00fc ald\u0131; 1969'da \"Abece'nin Lirizmi\" adl\u0131 bir sergi a\u00e7t\u0131)  ve \u015fairli\u011fi bir arada y\u00fcr\u00fctt\u00fc.<br\/><br\/>1976'da \u0130spanya'ya d\u00f6nd\u00fc. 1977'de do\u011fum yeri C\u00e1diz'den milletvekili se\u00e7ilen Alberti, bir s\u00fcre sonra, kendini sanat\u0131na adamak i\u00e7in bu g\u00f6revinden ayr\u0131ld\u0131. B\u00fct\u00fcn \u015fiirlerini i\u00e7eren kitaplar\u0131n\u0131n \u00e7e\u015fitli bask\u0131lar\u0131 yap\u0131ld\u0131. \u015eiirlerinden yap\u0131lan bir derleme S\u00fcrg\u00fcnden \u015eiirler (1978)  ad\u0131yla T\u00fcrk\u00e7ede yay\u0131mland\u0131. <br \/>\n<br \/>\n\n \n Eserleri <br \/>\n\nMarinero en tierra (Karadaki Tayfa; 1924) \r<br\/>El alba del alheli (\u015eebboy \u015eafa\u011f\u0131; 1927) \r<br\/>Cal y canto (Kire\u00e7 ve Ta\u015f; 1928) \r<br\/>Sobre los angeles (Melekler \u00dcst\u00fcne; 1929) \r<br\/>Entre el clavel y la espada (Karanfille K\u0131l\u0131\u00e7 Aras\u0131nda; 1941) \r<br\/>La arboleda perdida (Yitik Koru; 1942) \r<br\/>De un momento to otro (Bir Andan \u00d6b\u00fcr\u00fcne; 1942) \r<br\/>Pleamar (Denizin Y\u00fckseli\u015fi; 1944) \r<br\/>A la pintura'da (Resim Sanat\u0131na Sayg\u0131; 1945) \r<br\/>Ora maritima'da (Deniz Saati; 1953) \n \n"
}