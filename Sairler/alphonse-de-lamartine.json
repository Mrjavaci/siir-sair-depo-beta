{
    "Adi": "Alphonse De Lamartine",
    "dogumTarihi": "1790 - 1869\n",
    "sairHayati": "\n\n\nFransa'da, Paris'in g\u00fcneydo\u011fusunda yer alan Macon'da d\u00fcnyaya geldi. Krala \u00e7ok sad\u0131k, Katolik bir aristokrat ailenin \u00e7ocu\u011fu idi. Lyon'da ve Belley'de \u00f6\u011frenim g\u00f6rd\u00fc. Gen\u00e7li\u011finde orduya girmek veya diplomatik bir g\u00f6rev almak istiyordu ama ailesi, \u00fclke Napolyon taraf\u0131ndan y\u00f6netildi\u011fi s\u00fcrece devlet hizmetine girmesine izin vermedi. Bu nedenle gen\u00e7lik y\u0131llar\u0131nda avare bir aristokrat hayat\u0131 ya\u015fad\u0131. H\u0131ristiyanl\u0131k dininde kar\u015f\u0131la\u015ft\u0131\u011f\u0131 tezatl\u0131klar dininden so\u011fumas\u0131na, uzakla\u015fmas\u0131na ve sebep oldu; kalp temizli\u011fini esas alan transandantalizm felsefesine ba\u011fland\u0131. 1811-1812'deki \u0130talya seyahati s\u0131ras\u0131nda Napoli\u2019de Antoniella adl\u0131 bir i\u015f\u00e7i k\u0131zla ya\u015fad\u0131\u011f\u0131 a\u015fk onu \u00e7ok etkiledi, 1815'te \u00f6len bu sevgili, bir\u00e7ok \u015fiirine ilham kayna\u011f\u0131 oldu.<br\/><br\/>1814'te Napolyon Elbe Adas\u0131'na s\u00fcrg\u00fcne gidip Bourbon Hanedan\u0131 Fransa tahta oturunca Kral XIII. Louis'nin muhaf\u0131z birli\u011fine girdi ama k\u0131sa s\u00fcre sonra Napolyon\u2019un Elbe'den ka\u00e7\u0131p Paris'e d\u00f6n\u00fc\u015f\u00fc y\u00fcz\u00fcnden \u0130svi\u00e7re\u2019ye ka\u00e7mak zorunda kald\u0131. Napolyon'un Waterloo Muharebesi'nde yenilmesi ve Bourbonlar'\u0131n Frans\u0131z taht\u0131n\u0131 gele ge\u00e7irmesinden sonra \u00fclkesine d\u00f6nen Lamartine, askerlik mesle\u011fini b\u0131rakt\u0131; kendisini edebiyatla u\u011fra\u015fmaya verdi.<br\/><br\/>1816'da sa\u011fl\u0131k sorunlar\u0131 nedeniyle kapl\u0131ca tedavisi i\u00e7in gitti\u011fi Aix-les-Bains\u2019de Julie Charles adl\u0131 evli bir kad\u0131nla tan\u0131\u015ft\u0131. Bourget G\u00f6l\u00fc k\u0131y\u0131s\u0131ndaki gezintileri s\u0131ras\u0131nda a\u015f\u0131k oldu\u011fu Julie, ona \u00fcnl\u00fc \u201cLe lac\u201d (G\u00f6l)    adl\u0131 \u015fiiri i\u00e7in ilham verdi ve 1817'de hayat\u0131n\u0131 kaybetti.<br\/><br\/>1820'de ilk \u015fiir derlemesi olan \u201cM\u00e9ditations po\u00e9tiques\u201d (\u015eairce D\u00fc\u015f\u00fcnceler)    adl\u0131 eserini yay\u0131mlad\u0131. \u015eair, bu eser ile b\u00fcy\u00fck bir ba\u015far\u0131 kazanarak Frans\u0131z Edebiyat\u0131n\u0131n gen\u00e7 romantik ku\u015fa\u011f\u0131 aras\u0131nda \u00f6nemli bir yer edindi. Ayn\u0131 y\u0131l Napoli\u2019de Frans\u0131z el\u00e7ili\u011finde el\u00e7ilik katibi olarak atanan Lamartine, o g\u00fcnlerde Maria-Ann Birch adl\u0131 bir \u0130ngiliz han\u0131mla evlendi. Bu evlilikten 1822'de k\u0131zlar\u0131 Julia d\u00fcnyaya geldi.<br\/><br\/>Lamartine, 10 y\u0131l boyunca Napoli ve Floransa\u2019da g\u00f6rev yapt\u0131 ve \u015fiir yay\u0131mlamaya devam eti. Bu d\u00f6nemde yay\u0131mlad\u0131\u011f\u0131 ba\u015fl\u0131ca eserleri \u201cMort de Socrates\u201d (Sokrat\u2019\u0131n \u00d6l\u00fcm\u00fc)    ve \u201cHarmonies po\u00e9tiques and religeuses\u201d (\u015eairce Dini Ahenkler)   'dir. 1829\u2019da Paris'teki Frans\u0131z Akademisi'ne \u00fcye se\u00e7ildi.<br\/>B\u00fcy\u00fck Do\u011fu Seyahati<br\/><br\/>1830'da Fransa taht\u0131na Louis-Philippe\u2019in ge\u00e7mesinden sonra politikaya at\u0131lmak i\u00e7in diplomatik g\u00f6revlerinden istifa eden \u015fair, se\u00e7imleri kaybedince kar\u0131s\u0131 ve k\u0131z\u0131n\u0131 yan\u0131na alarak \u00f6zel bir gemi ile do\u011fu seyahatine \u00e7\u0131kt\u0131. Seyahatleri, tamam\u0131 Osmanl\u0131 Devleti s\u0131n\u0131rlar\u0131 i\u00e7inde bulunan L\u00fcbnan, Filistin, Suriye ve \u0130stanbul'u kaps\u0131yordu. Hasta olan k\u0131z\u0131 Julia bu seyahat s\u0131ras\u0131nda hayat\u0131n\u0131 kaybedip Beyrut\u2019ta topra\u011fa verilince uzun sure \u015fehirden ayr\u0131lamad\u0131.[1] K\u0131z\u0131n\u0131n \u00f6l\u00fcm\u00fcnden duydu\u011fu umutsuzluk, G\u00e9ths\u00e9mani adl\u0131 eserinde ifade buldu.<br\/><br\/>1833\u2019te milletvekili se\u00e7ildi\u011fi haberinin gelmesi \u00fczerine seyahatini sonland\u0131rarak Anadolu ve Almanya \u00fczerinden d\u00f6n\u00fc\u015f yoluna girdi. \u0130stanbul'u ziyareti s\u0131ras\u0131nda padi\u015fah Abd\u00fclmecit taraf\u0131ndan iyi kar\u015f\u0131land\u0131, kendisine refakat etmek \u00fczere Nam\u0131k Pa\u015fa ve Halil R\u0131fat Pa\u015fa g\u00f6revlendirildi. Seyahat hat\u0131ralar\u0131n\u0131 1835 y\u0131l\u0131nda d\u00f6rt cilt halinde bast\u0131rd\u0131.<br\/>Siyasi ya\u015fam\u0131<br\/><br\/>1833'te parlamentoya giren Lamartine, iyi bir hatip olarak \u00fcn yapt\u0131. Ba\u015flang\u0131\u00e7ta liberal bir mutlakiyet\u00e7i iken gittik\u00e7e daha demokratik g\u00f6r\u00fc\u015fere sahip oldu. 1842\u2019den itibaren \u201cburjuva kral\u201d Louis-Philippe\u2019e muhalefeti gittik\u00e7e artt\u0131 ve Temmuz Monar\u015fisi\u2019ni sonland\u0131ran \u201cak\u015fam ziyafetleri\u201d adl\u0131 siyasi kampanyada aktif rol ald\u0131. 1847\u2019de \u201c Histoire des Girondins\u201d (Jirondenlerin Tarihi)    adl\u0131 sekiz ciltlik eseri yay\u0131mlayan Lamartine, Jirondenler\u2019in tarihini kadar; kendi siyasi g\u00f6r\u00fc\u015flerini anlat\u0131yordu. 1848\u2019de aniden geli\u015fen \u015eubat Devrimi\u2019nde \u00f6nemli bir fig\u00fcr olarak yer ald\u0131. Bu devrimi \u201c1848 Devriminin Tarihi\u201d adl\u0131 2 ciltlik eserinde anlatt\u0131.<br\/><br\/>Devrim sonras\u0131 olu\u015fturulan ge\u00e7ici h\u00fck\u00fcmette D\u0131\u015fi\u015fleri Bakanl\u0131\u011f\u0131na getirildi. 24 \u015eubat 1848\u2019e ba\u015flad\u0131\u011f\u0131 bakanl\u0131k g\u00f6revi, 11 May\u0131s 1848\u2019te son buldu. Bu d\u00f6nemde \u00fclke y\u00f6netiminin emanet edildi\u011fi be\u015f ki\u015filik komitenin bir \u00fcyesiydi.[1] ve birka\u00e7 ayl\u0131k bir s\u00fcre i\u00e7in Avrupa\u2019'n\u0131n en \u00f6ndegelen siyaset\u00e7ilerinden birisi olmu\u015ftu. \u0130\u00e7inde yar ald\u0131\u011f\u0131 ge\u00e7ici h\u00fck\u00fcmet, soyluluk \u00fcnvanlar\u0131n\u0131 kald\u0131rd\u0131 politik su\u00e7lardan idam cezas\u0131n\u0131 kald\u0131rd\u0131; Fransa kolonilerinde k\u00f6leli\u011fi kald\u0131rd\u0131.<br\/><br\/>Lamartine Ocak 1849'da cumhurba\u015fkanl\u0131\u011f\u0131na aday olduysa da sadece birka\u00e7 bin oy alabildi ve \u00fc\u00e7 ay sonraki se\u00e7imlerde meclise de giremedi. K\u00f6leli\u011fin kald\u0131r\u0131lmas\u0131ndan iki y\u0131l sonra 1850'de kaleme ald\u0131\u011f\u0131 ve Haiti\u2019deki k\u00f6le devrimini konu alan Toussaint Louverture adl\u0131 oyunu \u00e7ok pop\u00fcler oldu.<br\/><br\/>1850'de ikinci kez \u0130stanbul'a gitti, Sultan Abd\u00fclmecit ile g\u00f6r\u00fc\u015ft\u00fc. III. Napolyon bir darbeyle imparatorlu\u011funu ilan etmesi \u00fczerine siyasetten tamamen ayr\u0131ld\u0131.<br\/>Ayd\u0131n\u2019da \u00e7iftlik tasar\u0131s\u0131<br\/><br\/>Lamartine, siyasi kariyeri s\u0131ras\u0131nda birikimlerini kaybetmi\u015f ve b\u00fcy\u00fck maddi s\u0131k\u0131nt\u0131 i\u00e7ine girmi\u015f oldu\u011fundan \u00fclkesinden ayr\u0131l\u0131p T\u00fcrkiye'ye yerle\u015fmek istedi. Sultan Abd\u00fclmecit'e bir mektup yazarak \u00e7iftlik kurmak \u00fczere \u0130zmir veya Marmara yak\u0131nlar\u0131nda kendisine bir arazi verilmesini talep etti. H\u00fck\u00fcmet, Burgaz Ovas\u0131 olarak an\u0131lan b\u00f6lgede 38 bin d\u00f6n\u00fcml\u00fck topra\u011f\u0131n, m\u00fclkiyeti sadrazam Mustafa Re\u015fid Pa\u015fa \u00fczerine ge\u00e7irilmek \u015fart\u0131yla Lamartine'e kiralanmas\u0131 ve kira bedelinin hazinece \u00f6denmesine karar verdi.[1] Lamartine, Osmanl\u0131 y\u00f6netimi ile 25 y\u0131ll\u0131k kira s\u00f6zle\u015fmesi imzalad\u0131 ama \u00e7iftli\u011fin i\u015fletilmesi i\u00e7in gerekli sermayeyi kar\u015f\u0131layamad\u0131 ve projeden vazge\u00e7mek zorunda kald\u0131.<br\/><br\/>Lamartine, Osmanl\u0131 y\u00f6netimine minnetinin bir ifadesi olarak sekiz ciltlik Histoire de la Turquie (Osmanl\u0131 Tarihi)    adl\u0131 eserini yazd\u0131. Eser, 1859\u2019da Paris\u2019te yay\u0131mland\u0131.<br\/>Son y\u0131llar\u0131<br\/>Alphonse de Lamartine, ca.1865<br\/><br\/>1851'den sonra hayat\u0131n\u0131 yoksulluk i\u00e7inde ge\u00e7iren Lamartine, 1863'te e\u015fini uzun ve ac\u0131 veren bir hastal\u0131ktan sonra kaybetti[2] 1867'de ge\u00e7irdi\u011fi bir krizden sonra k\u0131smen bilincini kaybetti; 28 \u015eubat 1869 tarihinde Paris'te ya\u015fam\u0131n\u0131 yitirdi. <br \/>\n<br \/>\n\n \n Eserleri <br \/>\n\nEserler\r<br\/>\r<br\/>Alphonse de Lamartine'in bir portresi\r<br\/>\r<br\/>Hikaye \r<br\/>\r<br\/>    M\u00e9ditations po\u00e9tiques (1820)    dont \"Le Lac\" et \"L'Isolement\"\r<br\/>    La Mort de Socrate (1823)   \r<br\/>    Nouvelles M\u00e9ditations po\u00e9tiques (1823)    dont \"La Solitude\" et \"Les Pr\u00e9ludes\" (ce dernier po\u00e8me fut mis en musique par Franz Liszt)   \r<br\/>    Le Dernier Chant du p\u00e8lerinage d'Harold (1825)   \r<br\/>    Ep\u00eetres (1825)   \r<br\/>    Harmonies po\u00e9tiques et religieuses (1830)    dont \"Milly, ou la Terre natale\"\r<br\/>    Recueillements po\u00e9tiques (1839)   \r<br\/>    Le D\u00e9sert, ou l'Immat\u00e9rialit\u00e9 de Dieu (1856)   \r<br\/>    La Vigne et la Maison (1857)   \r<br\/>\r<br\/>N.B. Ces oeuvres, ainsi que les po\u00e8mes dramatiques (th\u00e9\u00e2tre)    et les romans en vers (Jocelyn et La Chute d'un ange, sont r\u00e9unies dans les Oeuvres po\u00e9tiques de la Biblioth\u00e8que de la Pl\u00e9iade aux \u00e9ditions Gallimard (texte \u00e9tabli, annot\u00e9 et pr\u00e9sent\u00e9 par Marius-Fran\u00e7ois Guyard) .\r<br\/>\r<br\/>Roman \r<br\/>\r<br\/>    Rapha\u00ebl (1849)   \r<br\/>    Graziella (1849)   \r<br\/>    Le Tailleur de pierre de Saint-Point (1851)   \r<br\/>    Genevi\u00e8ve, histoire d'une servante (1851)   \r<br\/>    Fior d'Aliza (1863)   \r<br\/>    Antoniella (1867)   \r<br\/>\r<br\/>Deneme \r<br\/>\r<br\/>    Jocelyn (1836) , dont une version illustr\u00e9e par Albert Besnard[3]\r<br\/>    La Chute d'un ange (1838)   \r<br\/>\r<br\/>Tiyatro \r<br\/>\r<br\/>    M\u00e9d\u00e9e (1813? , publi\u00e9 en 1873)   \r<br\/>    Sa\u00fcl (\u00e9crit en 1818 mais publi\u00e9 en 1861)   \r<br\/>    Toussaint Louverture (1850)   \r<br\/>\r<br\/>Tarih \r<br\/>\r<br\/>    Histoire des Girondins (1847)   \r<br\/>    Histoire de la Restauration, en huit volumes (1851)   \r<br\/>    Histoire des Constituants (1853) ,\r<br\/>    Histoire de la Turquie (1853-1854) , ce livre contient une Vie de Mahomet\r<br\/>    Histoire de la Russie (1855) .\r<br\/>\r<br\/>an\u0131, otobiyografi ve gezi \r<br\/>\r<br\/>    Voyage en Orient (1835)   \r<br\/>    Trois Mois au pouvoir (1848)   \r<br\/>    Histoire de la r\u00e9volution de 1848 (1849)   \r<br\/>    Confidences contenant le r\u00e9cit de Graziella (1849)   \r<br\/>    Nouvelles Confidences contenant le po\u00e8me des Visions (1851)   \r<br\/>    Nouveau Voyage en Orient (1850)   \r<br\/>    M\u00e9moires in\u00e9dits (1870)   \r<br\/>\r<br\/>Biyografileri \r<br\/>\r<br\/>    Le Civilisateur, Histoire de l'humanit\u00e9 par les grands hommes, trois tomes (1852: \"Jeanne d'Arc\", \"Hom\u00e8re\", \"Bernard de Palissy\", \"Christophe Colomb\", \"Cic\u00e9ron\", \"Gutemberg\"; 1853: \"H\u00e9lo\u00efse\", \"F\u00e9nelon\", \"Socrate\", \"Nelson\", \"Rustem\", \"Jacquard\", \"Cromwell\" (Premi\u00e8re et Deuxi\u00e8me Parties) : 1854: \"Cromwell\" (Troisi\u00e8me Partie) , \"Guillaume Tell\", \"Bossuet\", \"Milton\", \"Antar\", \"Mad. de S\u00e9vign\u00e9\")   \r<br\/>\r<br\/>Di\u011fer \r<br\/>\r<br\/>    Des destin\u00e9es de la po\u00e9sie (1834)   \r<br\/>    Sur la politique rationnelle (1831)   \r<br\/>    La vie de Mahomet (1854)   \r<br\/>    Lectures pour tous ou extraits des oeuvres g\u00e9n\u00e9rales (1854)   \r<br\/>    Cours familier de litt\u00e9rature (1856)   \r<br\/>    Nombreux discours politiques \n \n"
}