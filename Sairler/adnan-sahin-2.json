{
    "Adi": "Adnan \u015eahin 2",
    "dogumTarihi": "\n",
    "sairHayati": "\n\n \n\nBEN ADNAN<br\/>Bilecik Boz\u00fcy\u00fck'\u00fcn bir evlad\u0131y\u0131m. Alt\u0131 o\u011flan en k\u00fc\u00e7\u00fck k\u0131z, yedi karde\u015fin be\u015fincisiyim. \u0130lkokula ba\u015flay\u0131p da az buz matematik \u00f6\u011frenir \u00f6\u011frenmez, simit satt\u0131m, ayakkab\u0131 boyad\u0131m. ilkokul ikinci s\u0131n\u0131ftan \u00fc\u00e7e ge\u00e7ti\u011fim yaz tatilinde, bir berber d\u00fckkan\u0131na \u00e7\u0131rak oldum ve o y\u0131ldan sonra, lise sona kadar da her yaz tatili, bir \u00e7ok meslekte \u00e7\u0131rakl\u0131k yapt\u0131m. s\u0131cak demircide \u00f6rs\u00fcn \u00fczerinde ahenkle ustamla s\u0131ras\u0131yle balyoz vura vura, balta, kazma, keser, pulluk d\u00f6vd\u00fcm. Ustam\u0131n elektrik ka\u00e7\u0131ran antika kaynak makinesinde, defalarca \u00e7arp\u0131ld\u0131m, g\u00f6zlerimi kaynak \u0131\u015f\u0131\u011f\u0131 ald\u0131, bir \u00e7ok geceler de, annem patates ba\u011flad\u0131, a\u011flaya a\u011flaya uyuya kald\u0131m.<br\/>Sonra ki yaz tatillerindeyse, \u00e7ayc\u0131 \u00e7\u0131rakl\u0131\u011f\u0131, sanayide motorcu, kaportac\u0131 \u00e7\u0131rakl\u0131\u011f\u0131 yapt\u0131m. \u0130yi bir \u00f6\u011frenciydim asl\u0131nda, orta birde ba\u015far\u0131l\u0131yd\u0131m, ancak 80 darbesi, iki a\u011fabeyimi, devrimci d\u00fc\u015f\u00fcncelerinden \u00f6t\u00fcr\u00fc, d\u00f6rt duvar aras\u0131na kapatt\u0131 ve tabi ki etkilendim. Orta iki de iki sene kald\u0131m, bu bo\u015flukta da camc\u0131 \u00e7\u0131rakl\u0131\u011f\u0131 yapt\u0131m.(bu \u00e7\u0131rakl\u0131klar\u0131n hepsini kendim buldum ne anam ne babam bir kere bile git \u00e7al\u0131\u015f o\u011flum dememi\u015flerdir.) Babama verdi\u011fim s\u00f6z\u00fc tuttum ve okuluma d\u00f6nd\u00fcm. Ancak orta \u00fc\u00e7e ba\u015flayal\u0131 \u00fc\u00e7 ay oldu\u011funda, 83 y\u0131l\u0131nda bir 21 Kas\u0131m pazar sabah\u0131nda babam\u0131, y\u00fcre\u011fimde saklad\u0131m. Ac\u0131lar hep kaybettirmiyor, bazen de kazand\u0131r\u0131yor, bana da olgunluk kazand\u0131rd\u0131, hayatla iyi tan\u0131\u015ft\u0131m.<br\/>Ceza evinde ki a\u011fabeylerimle, mektupla\u015f\u0131rken onlar\u0131n bize g\u00f6nderdikleri \u015fiirlerden, \u015fiirin hayat\u0131m\u0131n vazge\u00e7ilmezi oldu\u011funu anlad\u0131m. Ve kitap okumay\u0131 \u00e7ok sevdim, ya\u015f\u0131tlar\u0131m oyun oynarken \u00e7o\u011funlukla ben ya har\u00e7l\u0131\u011f\u0131m\u0131 kazan\u0131yordum ya da kitap okuyordum. Kitaplar hayat\u0131m\u0131 hep kolayla\u015ft\u0131rd\u0131, okulda \u00f6\u011fretmenlerim beni \u00e7ok seviyorlard\u0131, \u00e7ok sosyal biriydim, ama okudu\u011fum kitaplar y\u00fcz\u00fcnden kendimi \u00e7ok yaln\u0131z hissetti\u011fim anlar\u0131mda oldu. A\u011fabeylerim cezaevindeyken, eski arkada\u015flar\u0131m\u0131z bizi tan\u0131maz olmu\u015flard\u0131, ergenlik y\u0131llar\u0131m\u0131 arkada\u015fs\u0131z ge\u00e7irdim, \u00e7\u00fcnk\u00fc biz anar\u015fistlerin karde\u015fiydik, babam \u00e7ok tan\u0131nan, sevilen bir insand\u0131, o na mezarc\u0131 Mustafa derlerdi,(mezarl\u0131kta memurdu, ayr\u0131ca mezbahane ninde sorumlusuydu) bize de, mezarc\u0131 Mustafa'n\u0131n \u00e7ocuklar\u0131 diyorlard\u0131. A\u011fabeylerim idamdan yarg\u0131lan\u0131yorlard\u0131 ve g\u00fcce tapan \u00f6dlekler arada s\u0131rada a\u011fabeylerimi s\u00f6ylentilerle as\u0131yorlard\u0131. Bize on, on be\u015f g\u00fcnde bir ''ba\u015f\u0131n\u0131z sa\u011folsun abilerinizi asm\u0131\u015flar'' diyorlard\u0131. Bu ac\u0131lara dayanamayan babac\u0131\u011f\u0131m, ac\u0131lar\u0131n\u0131 dindirmek i\u00e7in rak\u0131 kadehlerine sar\u0131ld\u0131 ve b\u00f6brekleri iflas edip bizi ve ac\u0131lar\u0131n\u0131 terkedip, kendini y\u00fcreklerimiz de sonsuzlu\u011fa b\u0131rakt\u0131. A\u011fabeylerim i\u00e7erde, biz d\u0131\u015farda \u00e7ok s\u0131k\u0131nt\u0131lar \u00e7ektik, ama ''g\u00f6\u011f\u00fc kucaklay\u0131p getirdim sana, kokla a\u00e7\u0131l\u0131rs\u0131n.'' diyen dostlar\u0131m\u0131z da vard\u0131, onlar ve ''bir orman gibi karde\u015f\u00e7esine'' olabilece\u011fimize inanc\u0131m\u0131z, bizi dimdik ayakta tuttu. ''Bu g\u00fcn g\u00f6r\u00fc\u015f g\u00fcn\u00fcm\u00fcz, dost karde\u015f bir arada, telden tele mendil salla el salla, merhaba'' diye diye g\u00f6r\u00fc\u015f g\u00fcnlerimiz de bitti nihayet ve onlar ad\u0131na bizim de s\u00f6yledi\u011fimiz \u015fark\u0131 ''hele bir d\u0131\u015farda olsam, hep y\u00fcr\u00fcr\u00fcm durmam.'' ger\u00e7ek oldu, a\u011fabeylerimiz i\u00e7erden \u00e7\u0131kt\u0131.<br\/>Liseyi seramik meslekte okudum. biter bitmez, fabrikayla tan\u0131\u015ft\u0131m. o g\u00fcn bu g\u00fcnd\u00fcr de birden \u00e7ok fabrikada laborant olarak \u00e7al\u0131\u015ft\u0131m, bu arada da \u015fiirlerim beni zorlad\u0131, do\u011fumu i\u00e7in sab\u0131rs\u0131zlanan patlamaya sab\u0131rs\u0131z tomurcuklar gibi. 89 y\u0131l\u0131nda hayat\u0131n bana en b\u00fcy\u00fck arma\u011fan\u0131yla, \u015fimdi a\u015fk\u0131m ve hayat arkada\u015f\u0131m olan Zeynep'le tan\u0131\u015ft\u0131m. Tabii ki beraberli\u011fimiz kolay olmad\u0131, ben anar\u015fistlerin karde\u015fiydim ne de olsa, ama sevgi emektir dedik, sevgimize emek verdik, Zeynebim de benim i\u00e7in direndi ve zafer bizim oldu.(son s\u00f6z\u00fc direnenler s\u00f6yler.) \u015eiirlerle dolu, olduk\u00e7a romantik ve bi o kadar a\u015fkla sevdik birbirimizi. Ancak a\u015fk hen\u00fcz kap\u0131m\u0131z\u0131 \u00e7alm\u0131\u015fken, 90 y\u0131l\u0131nda askerlik geldi \u00e7att\u0131, ama her g\u00fcn yazd\u0131m Zeynebime, \u00f6yle ki haftal\u0131k postalard\u0131m, postanede tart\u0131yla al\u0131rlard\u0131 mektuplar\u0131m\u0131. Ve o ela g\u00f6zleri \u00f6zleyipte a\u011flamakl\u0131 olunca, ba\u015f\u0131m\u0131 dikip g\u00f6\u011f\u00fcn karanl\u0131\u011f\u0131na, kutup y\u0131ld\u0131z\u0131na seslenerek(d\u00fcnyan\u0131n neresine giderseniz gidin k\u00fczeyi g\u00f6steren y\u0131ld\u0131za) '' y\u0131ld\u0131z a\u015fk\u0131ma de ki onu \u00e7ok seviyorum.'' diye mesaj yollard\u0131m, g\u00f6zya\u015flar\u0131mla birlikte. \u00c7ok uzaklarda olsakta ayn\u0131 g\u00f6\u011f\u00fcn alt\u0131nda ayn\u0131 anda g\u00f6rebilece\u011fimiz y\u0131ld\u0131z\u0131m\u0131z vard\u0131 ya o yetiyordu a\u015fk\u0131m\u0131za.<br\/>Ve d\u00f6nd\u00fcm 93 y\u0131l\u0131n\u0131n 18 Eyl\u00fcl\u00fcnde nihayet evlenebildik. Bir sene sonra tam da evlilik y\u0131ld\u00f6n\u00fcm\u00fcm\u00fczde, a\u015fk bah\u00e7emizin kar \u00e7i\u00e7e\u011fi can\u0131m\u0131z k\u0131z\u0131m\u0131z, Emek Kardelen geldi aram\u0131za, \u015fimdiyse on \u00fc\u00e7 ya\u015f\u0131nda.<br\/>Anac\u0131\u011f\u0131m son bir y\u0131l\u0131n\u0131 kulaklar\u0131 duymadan ya\u015fad\u0131, \u015fekeri vard\u0131, ''at\u0131n \u00f6l\u00fcm\u00fc arpadan olsun der, bizden sakl\u0131 sakl\u0131 re\u00e7elleri ka\u015f\u0131kla yerdi. Bir g\u00fcn (ben evlenmi\u015f ayr\u0131 evdeydim art\u0131k) anama gittim evde karde\u015flerim yoktu zili duymuyordu, birinci kattayd\u0131lar, mutfak balkonuna t\u0131rmand\u0131m, mutfakta karn\u0131n\u0131 doyuruyordu, kap\u0131da beni g\u00f6rd\u00fc, \u00f6nce \u015fa\u015f\u0131rd\u0131, sonra g\u00fclerek a\u00e7t\u0131 o\u011fluna kap\u0131y\u0131, elini \u00f6pt\u00fcm, sar\u0131ld\u0131m, kokusunu i\u00e7ime \u00e7ektim uzun uzun. Ve birden ''anne ben seni \u00e7ok seviyorum.'' demek geldi, diyordum ama beni duymuyordu, kulaklar\u0131 \u015fekerinin f\u0131rlamas\u0131yle sa\u011f\u0131r olmu\u015ftu, bir t\u00fcrl\u00fc s\u00f6yleyemiyor, anlatam\u0131yordum anac\u0131\u011f\u0131ma onu \u00e7ok sevdi\u011fimi. En sonunda bo\u015f bir sayfa bulup ona kocaman harflerle, '' ANNEM BEN SEN\u0130 \u00c7OK SEV\u0130YORUM.'' Yazd\u0131m ve ona g\u00f6sterdim. Heceleyerek okudu, sevinerek g\u00fcl\u00fcmsedi ve bana sar\u0131l\u0131p \u00f6pt\u00fc, \u00f6pt\u00fc, ''bende seni \u00e7ok seviyorum yavrum'' dedi.<br\/>Babac\u0131\u011f\u0131m\u0131n anama son s\u00f6z\u00fc ''hakk\u0131n\u0131 helal et, sen bir sab\u0131r ta\u015f\u0131s\u0131n.'' olmu\u015f, \u00f6p\u00fc\u015fm\u00fc\u015fler ve babac\u0131\u011f\u0131m uyumu\u015f, bir daha uyanmamak \u00fczere. Babam\u0131n dedi\u011fi gibi sab\u0131r ta\u015f\u0131yd\u0131 anac\u0131\u011f\u0131m, eski kerpi\u00e7 evimizde ne banyo, ne mutfak hi\u00e7 bir \u015fey yoktu, tuvalet ve \u00e7e\u015fmemiz bile d\u0131\u015fardayd\u0131, dokuz n\u00fcfusun \u00e7ama\u015f\u0131r\u0131n\u0131, yeme\u011fini o nas\u0131rl\u0131 elleriyle bir g\u00fcn bile uf demeden yapt\u0131. Her f\u0131rsatta, her t\u00fcrl\u00fc zorlu\u011fa ra\u011fmen, o\u011fullar\u0131n\u0131n g\u00f6r\u00fc\u015f g\u00fcnlerine gitti, askerler bazen zorluk \u00e7\u0131kar\u0131nca, azarlay\u0131p paylay\u0131verirdi onlar\u0131, ''gidinin d\u00f6lleri'' diye. Anac\u0131\u011f\u0131m\u0131z\u0131 elimizden gelinceye dek rahat ettirmeye \u00e7al\u0131\u015ft\u0131k, 89 y\u0131l\u0131nda o kerpi\u00e7 evden kurtar\u0131p, daireye ta\u015f\u0131nd\u0131k, sobadan, d\u0131\u015farda lehende \u00e7ama\u015f\u0131rdan, tek t\u00fcpte yemekten kurtard\u0131k. Ama g\u00fcn gelip de ayr\u0131l\u0131k gelip \u00e7at\u0131nca \u00f6n\u00fcne ge\u00e7emedik \u00f6l\u00fcm\u00fcn. S\u0131k s\u0131k giderim mezar ta\u015f\u0131nda,'' anneci\u011fim, sen kalbimizin taht\u0131nda ki tek krali\u00e7emizsin.'' yazan kabrinin (tabi ki babam\u0131nda) ba\u015f\u0131na.Anac\u0131\u011f\u0131mda y\u00fcreklerimizde, babam\u0131z\u0131n yan\u0131n\u0131 ald\u0131, sonsuza dek \u00f6rnek alarak, bize b\u0131rakt\u0131klar\u0131 sevgileriyle ya\u015fat\u0131lmak \u00fczere.<br\/>\u015eimdilerde yuvamda ki sevgilerimiz yetiyor hayata d\u00f6rt elle sar\u0131lmam\u0131za. Beni en \u00e7ok seven iki a\u015fk\u0131m var ya, sevgilim hayat arkada\u015f\u0131m Zeynebim ve kar \u00e7i\u00e7e\u011fim Kardelenim, var ya. Ele g\u00fcne muhta\u00e7 olmadan kendi ya\u011f\u0131m\u0131zla kavruluyoruz ya, ne isteyebilirim ki, hayattan, sevmekten, sevilmekten ba\u015fka...<br\/><br\/>2008<br\/> <br \/>\n<br \/>\n\n \n"
}