{
    "Adi": "&#214;mer Bozdo\u011fan",
    "dogumTarihi": "Sanayici \u015eair 1960 -\n",
    "sairHayati": "\n\n \n\n1960 y\u0131l\u0131n\u0131n \u015eubat ay\u0131nda '\u015fair, \u015fiir ve Kahramanmara\u015f' \u00fc\u00e7l\u00fcs\u00fc diye \u00fcnlenen Kahramanmara\u015f'\u0131n Af\u015fin il\u00e7esinin Altunelma beldesinde d\u00fcnyaya geldi. Halk \u015fiiri ve a\u015f\u0131kl\u0131k gelene\u011finin olanca g\u00fcc\u00fcyle ya\u015fad\u0131\u011f\u0131 bu topraklarda ya\u015fad\u0131 ilk gen\u00e7lik y\u0131llar\u0131n\u0131\u2026 Sonra da ver elini Ankara.<br\/><br\/>'Her \u00fc\u00e7 kap\u0131n\u0131n ikisinden \u015fair \u00e7\u0131kar' denilen bu \u015fair diyar\u0131ndan kopup koca \u015fehrin tela\u015fl\u0131 ve bir o kadar da zahmetli, ruhsuzca d\u00f6nen \u00e7ark\u0131na tak\u0131l\u0131verdi ne oldu\u011funu anlayamadan. Hem e\u011fitimini s\u00fcrd\u00fcrmek, hem de hayat\u0131n\u0131 kazanmak zorundayd\u0131. \u015eimdikilerin deyimiyle 'babadan burslu ' de\u011fildi. Bir de \u00fcstelik a\u015f\u0131kt\u0131 bir g\u00f6n\u00fcl h\u0131rs\u0131z\u0131na. G\u00f6zleriyle ate\u015fi koyuyordu y\u00fcre\u011fine, sonra \u00e7ekip gidiveriyordu umars\u0131zca..<br\/><br\/>Y\u00fcre\u011fi yan\u0131k, eli i\u015fte, g\u00f6nl\u00fc d\u00fc\u015fte, g\u00fcnlerin gecelerin yetmedi\u011fi bir h\u0131zla ge\u00e7ti lise ve \u00fcniversite y\u0131llar\u0131. G\u00fcnd\u00fcz i\u015f, gece okul ve o bir t\u00fcrl\u00fc yakas\u0131n\u0131 b\u0131rakmayan sevda, her ge\u00e7en g\u00fcn daha bir kam\u00e7\u0131lan\u0131yordu tek ba\u015f\u0131na dimdik durmak i\u00e7in ayakta. Daha bir bileniyordu \u00f6n\u00fcne engeller \u00e7\u0131kt\u0131k\u00e7a.<br\/><br\/>\u00d6nceleri hep sevdadan sand\u0131 bunca emek, bunca \u00e7aba. Y\u0131llar ge\u00e7ip sular durulunca anlad\u0131, bu sevda, ba\u015fka bir sevda.<br\/><br\/>G\u00fczele a\u015f\u0131kt\u0131 bedene de\u011fil, ba\u015far\u0131ya a\u015f\u0131kt\u0131 paraya de\u011fil. \u015ean de\u011fil, \u015f\u00f6hret de\u011fil, bir ahu g\u00f6zl\u00fc hi\u00e7 de\u011fil.'\u00c7ok zengin olmal\u0131y\u0131m' diyordu, 'kocaman' 'Ama \u00f6yle olmal\u0131 ki zekam\u0131n g\u00fcc\u00fc, ellerimin gayreti, ilham\u0131m\u0131n eseri g\u00f6r\u00fcnmeli her bir zerresinde. Etraf\u0131ma ayn\u0131 y\u00fcrekler toplanmal\u0131, hi\u00e7bir yanl\u0131\u015f olmamal\u0131 i\u00e7inde.'<br\/><br\/>Yetmi\u015fli, seksenli y\u0131llar\u0131n \u00e7alkant\u0131l\u0131 g\u00fcnlerinde, tak\u0131lmad\u0131 hi\u00e7bir gen\u00e7lik hareketine. Kahramanmara\u015f evlad\u0131yd\u0131, duyars\u0131z kalamazd\u0131 ger\u00e7eklere elbette.' Ama b\u00f6yle de\u011fil' diyordu, 'tek \u00e7\u0131k\u0131\u015f yolu bulu\u015fta, icatta, teknolojide.' Hen\u00fcz tan\u0131\u015ft\u0131\u011f\u0131 bir dostundan i\u015fitmi\u015f, g\u00f6n\u00fcl birli\u011fi etmi\u015fti hemencecik bu g\u00f6r\u00fc\u015fte.<br\/><br\/>\u00c7abucak bir \u015firket kurdu, ad\u0131n\u0131 \u00d6rsan koydu, be\u011fenilesi i\u015fler yapt\u0131 T\u00fcrkiye\u2019nin d\u00f6rt bir y\u00f6resinde. Meslekta\u015flar\u0131yla bir olup Ankara Al\u00fcminyum Sanayicileri Derne\u011fini kurdu. Onlarla payla\u015ft\u0131 bilgilerini, \u00e7are arad\u0131 sanayile\u015fme yolundaki \u00fclkenin \u00e7ileke\u015f sanayicisinin dertlerine.<br\/><br\/>O sevda vard\u0131 ya, o sevda, hi\u00e7 b\u0131rakm\u0131yordu yakas\u0131n\u0131.'tamam i\u015fte, firma dedin kurdum, i\u015f yap dedin yapt\u0131m, para kazan dedin kazand\u0131m, daha da kazan\u0131r\u0131m, gen\u00e7li\u011fim var, daha ne istiyorsun? '. 'Olmad\u0131, daha olmad\u0131' diyordu sevda. ' tek \u00e7\u0131k\u0131\u015f yolu bulu\u015fta, icatta, teknolojide.' diyordun, s\u00f6zle\u015fmi\u015ftin, \u00fcmit vadetmi\u015ftin.'<br\/><br\/>Hayat\u0131n\u0131n en verimli d\u00f6neminde kocaman riskleri g\u00f6ze alarak ad\u0131m att\u0131 yeni bir olu\u015fuma, benzer d\u00fc\u015f\u00fcnceli dostlar\u0131yla.'El birli\u011fi, g\u00fc\u00e7 birli\u011fi olursa da\u011flar a\u015f\u0131l\u0131r ' dedi, \u00e7\u0131kt\u0131 farkl\u0131 bir yola. Ara\u015ft\u0131rmalar, geli\u015ftirmeler yap\u0131lacak, \u00fcretimler, y\u00f6netimler, d\u00fcnyan\u0131n bir ucundan di\u011ferine \u00fcnlenecek, damga vurulacakt\u0131 ekonomik alana.<br\/><br\/>D\u00fcnyay\u0131 sarsan krizin ayak sesleri ba\u015flad\u0131 duyulmaya. Birliktelik yava\u015f yava\u015f ba\u015flad\u0131 \u00e7at\u0131rdamaya, geldi tehlikeli yol ayr\u0131m\u0131na.<br\/><br\/>Yirmi birinci y\u00fczy\u0131la zemheriden beter bir ekonomik krizin tam ortas\u0131nda girilmi\u015fti. Ekonomik kas\u0131rga y\u0131llar\u0131n eskitemedi\u011fi firmalar\u0131 yerle bir etmekteydi. Tazecik \u00fcmitlerini, gen\u00e7li\u011finin enerjisini, iddias\u0131n\u0131, hayallerini, var\u0131n\u0131, yo\u011funu ortaya koyarak i\u015f yapmaya, kurumla\u015fmaya, markala\u015fmaya \u00e7abalayan nice sanayici, \u00fcretici hayatta kalma m\u00fccadelesi vermekteydi. Kimileri k\u0131r\u0131lan onurunun, y\u0131k\u0131lan hayallerinin yaratt\u0131\u011f\u0131 depremle can\u0131na k\u0131ymaktayd\u0131. Sosyal patlamalara gebeydi her g\u00fcn. Yaln\u0131zca T\u00fcrkiye de\u011fildi, k\u00fcresel bir depremdi bu.<br\/><br\/>\u00d6rsan birlikteli\u011fe kurban olmu\u015f, Ekol ise hen\u00fcz nazik bir fidanken ald\u0131\u011f\u0131 b\u00fcy\u00fck darbeyle can \u00e7eki\u015fiyordu. Evli evine k\u00f6yl\u00fc k\u00f6y\u00fcne d\u00f6nm\u00fc\u015f, yaln\u0131zca birka\u00e7 can dostu \u00e7are ar\u0131yordu.<br\/><br\/>'Hay\u0131r' dedi en de\u011ferlisi, 'biz \u00f6lemeyiz.' Kendisi de tamamlad\u0131 c\u00fcmleyi '\u00f6lmek \u00e7\u00f6z\u00fcm de\u011fil.' \u00d6l\u00fcm kal\u0131m sava\u015f\u0131yd\u0131 adeta, gemiler yak\u0131lm\u0131\u015ft\u0131 bir kere. Mutlaka....<br\/><br\/>Zorluklar i\u00e7inden ak\u0131yordu kolayl\u0131klar, k\u00f6t\u00fcl\u00fckler i\u00e7inden do\u011fuyordu iyilikler. Kolunu kanad\u0131n\u0131 k\u0131rmalar, harika tesad\u00fcfler, fele\u011fin oyunlar\u0131 neler neler..<br\/><br\/>Yap\u0131ld\u0131 projeler, defalarca g\u00f6zden ge\u00e7ti \u00e7izimler, delik cepler, as\u0131lm\u0131\u015f \u00e7ehreler.... Zorun \u00f6tesiydi \u00e7ekilen \u00e7ileler... Tek teselli 'bir olmu\u015f' g\u00f6n\u00fcller.<br\/><br\/>'\u0130ki y\u00fcre\u011fin evet dedi\u011fi mutlak olur' derdi o b\u00fcy\u00fck dostu. \u0130\u015fte o s\u00f6z ger\u00e7ek oldu. Tam yok olman\u0131n s\u0131n\u0131r\u0131nda, yeni bir \u00fcr\u00fcn do\u011fdu zemherinin ortas\u0131nda. Mevcut teknolojiyi a\u015fan, patent almaya hak kazanan, d\u00fcnyada.ESDOR ad\u0131yla aday olmu\u015ftu aranan marka olmaya, uluslararas\u0131nda.<br\/><br\/>'Bir toplumda ahlak, zanaatkar\u0131n hakk\u0131n\u0131 vermemek, kadrini bilmemekten bozulur' diyordu o b\u00fcy\u00fck dostu. Ger\u00e7ekten de nice cevher de\u011ferli mucitler, sanayiciler ezilip yok olmaktayd\u0131 ekonominin ac\u0131mas\u0131z \u00e7ark\u0131nda. Oysa bulu\u015flar ilgi bulmal\u0131, giri\u015fimci te\u015fvik g\u00f6rmeli, teknoloji bu topraktan \u00fcremeli diyordu t\u00fcm d\u00fcnyaya. 'G\u00f6n\u00fcl sesini kalemle dile getirmekte pek mahir olan bu toprak, neden teknolojiye de can olmaya? ' B\u00f6yle diyordu y\u00fcre\u011fi aral\u0131ks\u0131zca. 'Bunun i\u00e7in y\u00fcreklendirmek gerek' diyordu i\u00e7inden, 'takdir etmeli, k\u0131ymet bilmeli, hi\u00e7 de\u011filse \u00f6d\u00fcl vermeli yirmi be\u015f y\u0131l emek verenlere'. Dernek ba\u015fkan\u0131 olarak tek tek inceledi meslekta\u015flar\u0131n\u0131, plaketlerle te\u015fekk\u00fcr edildi ustalara, sayg\u0131lar sunuldu eser b\u0131rakanlara.<br\/><br\/>'Bir ki\u015fi kendisi bir yere geliyor ama etraf\u0131n\u0131 da getirmiyorsa, bu onun i\u00e7in en b\u00fcy\u00fck al\u00e7almad\u0131r' diyordu o \u00e7ok de\u011ferli dostu, destek olmal\u0131yd\u0131 \u00e7abalayanlara, kar\u0131nca karar\u0131nca. Okudu\u011funu okutmal\u0131, uygulad\u0131\u011f\u0131n\u0131 uygulatmal\u0131, deneyimleri payla\u015fmal\u0131yd\u0131 etraf\u0131yla. Bilgi y\u00f6netimi hayat bulmal\u0131 her kurumda, aktar\u0131lmal\u0131 deneyimler, bilgiler ku\u015faktan ku\u015fa\u011fa. Cehalet \u00e7ukuru ancak o zaman kapan\u0131r, \u00e7eki\u015fmenin yerini yar\u0131\u015f al\u0131r, ba\u015far\u0131dan ba\u015far\u0131ya.<br\/><br\/>Bu nedenle girdi web d\u00fcnyas\u0131na. Okuyup da be\u011fendiklerini, \u00e7e\u015fitli deneyimlerini, m\u00fctevazi \u015fiirlerini, ya\u015fad\u0131k\u00e7a g\u00f6rd\u00fcklerini, g\u00f6r\u00fcp de \u00f6\u011frendiklerini payla\u015fmak i\u00e7in ba\u015far\u0131ya ko\u015fanlarla. <br\/>Kerime Ural Bozdo\u011fan <br \/>\n<br \/>\n\n \n"
}