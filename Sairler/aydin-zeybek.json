{
    "Adi": "Ayd\u0131n Zeybek",
    "dogumTarihi": "1996 -\n",
    "sairHayati": "\n\n \n\n1996 y\u0131l\u0131n\u0131n 97'ye olan hasretine 2 ay kala d\u00fcnyaya gelmi\u015fim. Burada anlatacak kadar \u00f6yle dolu dolu bir \u00e7ocukluk ya\u015fad\u0131m diyemem fakat \u00e7ocuk olmak g\u00fczeldi  ve tad\u0131 ba\u015fkayd\u0131.. Sokakta oynayan s\u0131radan bir k\u00fc\u00e7\u00fck \u00e7ocuk gibi ben de b\u00fcy\u00fcmek istiyordum. B\u00fcy\u00fcmenin ne oldu\u011funu bilmeden...<br\/> <br\/>              B\u00fcy\u00fcd\u00fck\u00e7e sorumluluklar\u0131m\u0131n artaca\u011f\u0131n\u0131, art\u0131k sokakta daha az oynayaca\u011f\u0131m\u0131, g\u00f6nl\u00fcmce gezip - dola\u015famayaca\u011f\u0131m\u0131, k\u00fc\u00e7\u00fckken g\u00fcld\u00fc\u011f\u00fcm o en basit \u015feylere art\u0131k g\u00fclmeyece\u011fimi bilmiyordum. Ben b\u00fcy\u00fck olarak \u00e7ocuklu\u011fumu ya\u015famak istiyordum. Her \u00e7ocuk gibi t\u00fcm haklara sahip olarak.. \u00c7\u00fcnk\u00fc b\u00fcy\u00fcd\u00fck\u00e7e hayat kolayla\u015f\u0131r san\u0131yordum..<br\/> <br\/>             Oysa ki gittik\u00e7e zorla\u015f\u0131yordu hayat.. G\u00fcnler ge\u00e7tik\u00e7e yapmam gereken \u015feylere bir yenisi daha ekleniyordu. Yeni hedefler gerekiyordu hayat\u0131ma art\u0131k, daha iyi hedeflere ula\u015fabilmek i\u00e7in. Bir hedefe ula\u015ft\u0131k\u00e7a bir yenisi ekleniyor, yapmam gereken \u015feyler her g\u00fcn fazlala\u015f\u0131yordu.<br\/> <br\/>              \u00d6nceleri daha fazla oyun oynamam gerekiyordu \u015fimdiyse daha fazla \u00e7al\u0131\u015fmam gerekti. G\u00fcnler  haftalar\u0131, haftalar,aylar\u0131, aylar   y\u0131llar\u0131 koval\u0131yordu.. Dersler gittik\u00e7e zorla\u015f\u0131yordu. Evde kimse bir \u015fey bilmedi\u011finden \u00e7arp\u0131m tablosunu dahi kendi ba\u015f\u0131na \u00e7al\u0131\u015fmam gerekiyordu. Bizim k\u00fclt\u00fcrdeki \" Okula gidip  m\u00fchendis mi \u00e7\u0131kacaks\u0131n? \" s\u00f6zlerini daha \u00e7ok duyuyordum art\u0131k. Bana bu soruyu her sorduklar\u0131nda \" Hay\u0131r, yazar olaca\u011f\u0131m. \" diye cevap veriyordum. Okula gitmem veya gitmemem kimsenin umurunda de\u011fildi tabii. Okulu b\u0131rak\u0131p sokakta oyun oynayabilirdim t\u00fcm g\u00fcn. Fakat okulu g\u00fcn ge\u00e7tik\u00e7e daha \u00e7ok seviyordum. Daha bir farkl\u0131yd\u0131 sanki d\u0131\u015far\u0131dan. Bir \u00e7ok insan tan\u0131maya ba\u015flam\u0131\u015ft\u0131m ve okul ortam\u0131n\u0131 seviyordum.<br\/> <br\/>             4.s\u0131n\u0131fta yazd\u0131\u011f\u0131m bir \u015fiirle ilk kez bir yar\u0131\u015fmaya kat\u0131lm\u0131\u015f ve birinci olmu\u015ftum. O kadar sevinmi\u015ftim ki ak\u015fam evin yolunu nas\u0131l tuttum bilmiyorum. Ko\u015farak evin kap\u0131s\u0131n\u0131 a\u00e7t\u0131m ve b\u00fcy\u00fck bir sevin\u00e7le anlatmaya ba\u015flad\u0131m bug\u00fcn olanlar\u0131. Ama kimse bana do\u011fru d\u00fcr\u00fcst cevap vermiyordu bile. Ben de kendimce \" Tabii anlamazlar hi\u00e7 kitap okumam\u0131\u015flard\u0131r ki.\" falan diyordum. Ama bekledi\u011fim kar\u015f\u0131l\u0131\u011f\u0131 alamad\u0131\u011f\u0131mdan m\u0131 ne biraz \u00fcz\u00fclm\u00fc\u015ft\u00fcm..<br\/> <br\/>           Art\u0131k yar\u0131\u015fmalar\u0131n tad\u0131n\u0131 alm\u0131\u015ft\u0131m durmadan yaz\u0131yor, t\u00fcm yar\u0131\u015fmalara kat\u0131lmak istiyordum. Gel zaman git zaman art\u0131k 5.s\u0131n\u0131f olmu\u015ftum. Baz\u0131 ailevi problemlerden dolay\u0131 mahallemizden ta\u015f\u0131nmak zorunda kalm\u0131\u015ft\u0131k ve art\u0131k o b\u00fcy\u00fcd\u00fc\u011f\u00fcm sokaklar\u0131 bile g\u00f6remeyecektim. Sorunlar b\u00fcy\u00fcd\u00fck\u00e7e ailedeki de\u011ferimin biraz daha azald\u0131\u011f\u0131n\u0131 hissediyordum. Kimsenin sizi umursamad\u0131\u011f\u0131 bir \u00e7evrede bi nevi hayalet gibi ya\u015famakt\u0131 belki de. Fakat ben umursam\u0131yor, ne kadar uzak olsada eski okuluma, sabah erken kalkarak y\u00fcr\u00fcyordum. Kendimce mutlu olmaya \u00e7al\u0131\u015f\u0131yordum..<br\/> <br\/>        6.s\u0131n\u0131f ba\u015flar\u0131nda mahallemize d\u00f6nece\u011fimiz i\u00e7in \u00e7ok mutluydum. Art\u0131k eski arkada\u015flar\u0131m\u0131 daha \u00e7ok g\u00f6rebilecektim. Fakat bu mutlulu\u011fumda fazla uzun s\u00fcrmedi. 6.s\u0131n\u0131f\u0131n 2. d\u00f6neminde aya\u011f\u0131m 2 yerinden k\u0131r\u0131ld\u0131. Ben ne oldu\u011funu anlamadan bir hastane odas\u0131nda buldum kendimi. Ameliyatlar falan derken 1 ay\u0131 ge\u00e7ik hastanede kald\u0131m.  Hastanedeyken ba\u015fka bir ailevi sorun daha ya\u015f\u0131yorduk ve bu beni daha da \u00fcz\u00fcyordu. Annem ve babam da hastanede kal\u0131yor eve gitmiyorlard\u0131. \u00c7\u00fcnk\u00fc buradan \u00e7\u0131k\u0131nca ba\u015fka kiral\u0131k bir eve \u00e7\u0131kacakt\u0131k. Yani hastahaneden \u00e7\u0131k\u0131nca kendi evime bile gidemeyecektim..<br\/> <br\/>        Neyse 6.s\u0131n\u0131f ve onun yaz\u0131 b\u00f6yle ge\u00e7ti.. Art\u0131k 7.s\u0131n\u0131f oldum. Yeni ta\u015f\u0131nd\u0131\u011f\u0131m\u0131z yerdeki okula yaz\u0131ld\u0131m. Buradaki her \u015feyin daha g\u00fczel olaca\u011f\u0131n\u0131 hissediyordum. Yeni okul, yeni arkada\u015flar derken okuldan fazla uzak kald\u0131\u011f\u0131m\u0131 anlad\u0131m ve biraz zorluk \u00e7ektim. Fakat daha sonra toparlad\u0131m. \u00d6\u011fretmenlerimi de \u00e7ok seviyordum. Onlar\u0131nda deste\u011fiyle \u015fiir yazmaya tekrar ba\u015flad\u0131m. Oradan mezun olana kadar ayval\u0131ktaki t\u00fcm yar\u0131\u015fmalara kat\u0131ld\u0131m. Hepsinde de dereceye girdim. T\u00fcrk\u00e7e \u00f6\u011fretmenim bana \" \u00d6d\u00fcle doymayan \u00e7ocuk.\" diyordu :)   Bu y\u0131llar hayat\u0131m\u0131n en g\u00fczel d\u00f6nemleriydi.<br\/> <br\/>      8.S\u0131n\u0131fta Teknolojiye olan merak\u0131m sayesinde ODT\u00dc (Orta Do\u011fu Teknik \u00dcniversitesi)   'nin d\u00fczenledi\u011fi \" \u0130nternet Sitesi Yapma \" yar\u0131\u015fmas\u0131na kat\u0131ld\u0131m. Kimse koskoca T\u00fcrkiye ' de bir yere gelebilece\u011fime inanm\u0131yordu. Fakat ben  yapabilece\u011fimi hissediyordum. Gecemi g\u00fcnd\u00fcz\u00fcme katarak \u00e7al\u0131\u015ft\u0131m ve yar\u0131\u015fmaya kat\u0131ld\u0131m. \u0130l\u00e7ede ve \u0130lde birinci olarak Ankara'da finallere davet edildim. Sonu\u00e7lar a\u00e7\u0131kland\u0131\u011f\u0131nda y\u00fcre\u011fim a\u011fz\u0131mdayd\u0131 sanki, listede ad\u0131m\u0131 g\u00f6r\u00fcnce ne yapaca\u011f\u0131m\u0131 \u015fa\u015f\u0131rd\u0131m. B\u00fcy\u00fck bir sevin\u00e7le aileme haber verdim. Onlarda yine tepki yoktu tabii.. Hatta gitmeme dahi izin vermediler. Fakat ben gecemi g\u00fcnd\u00fcz\u00fcme katarak \u00e7al\u0131\u015fm\u0131\u015ft\u0131m. \" Siz g\u00f6ndermesenizde ka\u00e7ar giderim.\" dedim ve Ankara ' ya gittim. 3 g\u00fcn ODT\u00dc'de kald\u0131m. Hayat\u0131m\u0131n en g\u00fczel g\u00fcnleriydi diyebilirim..<br\/><br\/>         Yazar olmak isteyen bu \u00e7ocuk nas\u0131l Hem\u015fire olmaya karar verdi oras\u0131 \u00f6nemli de\u011fil ama bu okulu se\u00e7ti\u011fim i\u00e7in hi\u00e7 bir zaman pi\u015fman olmad\u0131m. \u0130lk s\u0131n\u0131fta zorlansam da derslere ve ortama al\u0131\u015ft\u0131ktan sonra  bir kez daha iyi ki gelmi\u015fim diyordum. \u00d6\u011fretmenlerime ve arkada\u015flar\u0131ma \u00e7ok al\u0131\u015ft\u0131m ve onlar\u0131 \u00e7ok seviyorum. Art\u0131k yaln\u0131z ya\u015famay\u0131 da baz\u0131 \u015feyleri kafama takmamay\u0131 da \u00f6\u011frendim. Hayat\u0131n ve i\u00e7inde bulundu\u011fum zaman\u0131n tad\u0131n\u0131 \u00e7\u0131kart\u0131yorum.. \u00c7\u00fcnk\u00fc ne d\u00fcnler bana ait ne de gelecek benimdir diyebiliyorum...<br\/> <br\/>                                                                                                                       AYDIN ZEYBEK <br \/>\n<br \/>\n\n \n"
}