{
    "Adi": "Korhan Akp\u0131nar",
    "dogumTarihi": "1951-\n",
    "sairHayati": "\n\n\n1951 Y\u0131l\u0131nda Eski\u015fehir'de memur bir ailenin \u00fc\u00e7 \u00e7ocu\u011fundan  en b\u00fcy\u00fc\u011f\u00fc olarak d\u00fcnyaya geldim. <br\/><br\/>Yakla\u015f\u0131k 3 ya\u015flar\u0131nda iken anne ve babam\u0131n \u0130stanbul'a tayin olmas\u0131 sonucu ilk, orta ve lise tahsilimi bu b\u00fcy\u00fck kentte tamamlad\u0131m. <br\/><br\/>Baba soyum \u0130stanbul'un \u00e7ok eski bir ailesine mensuptur. <br\/><br\/>1968 y\u0131l\u0131nda \u0130stanbul Haydarpa\u015fa Lisesini bitirdikten sonra 1972 y\u0131l\u0131nda y\u00fcksek \u00f6\u011frenimimi Ankara'da tamamlad\u0131m. <br\/><br\/>1981 y\u0131l\u0131nda babam\u0131 ve 1985 y\u0131l\u0131nda da annemi kaybettim. <br\/><br\/>Allah her ikisinin de mekan\u0131n\u0131 cennet eylesin. <br\/><br\/>Evliyim ve 1987do\u011fumlu bir o\u011flum var. <br\/><br\/>Ya\u015fam\u0131mda bana her y\u00f6nden destek olan, sevgisi evlili\u011fimizin 30 ncu y\u0131l\u0131nda bile hi\u00e7 eksilmeyen, son derece cefakar ve bir o kadar da vefakar olan e\u015fime m\u00fcte\u015fekkirim. <br\/><br\/>Halen bir kamu kurulu\u015fundan emekliyim. <br\/><br\/>Olduk\u00e7a duygusal, hassas, hissettiklerini yazmaktan mutluluk duyan biriyim. <br\/><br\/>\u0130kizler burcundan\u0131m. <br\/><br\/>Okumak, izlemek, gezmek ve hissettiklerimi yazmak ba\u015fl\u0131ca hobilerimdir. <br\/><br\/>Ve bildiklerimi payla\u015fmak, insanlara mutluluk verebilmek, sevmek ve sevilmek, i\u015fte beni en \u00e7ok mutlu eden olaylard\u0131r. <br\/><br\/>Yakla\u015f\u0131k 6 y\u0131l\u0131 a\u015fk\u0131n bir s\u00fcredir Internet d\u00fcnyas\u0131nday\u0131m ve bu s\u00fcre\u00e7te Internet ortam\u0131nda 2000'i a\u015fk\u0131n arkada\u015f\u0131m oldu. <br\/><br\/>A\u015fa\u011f\u0131daki sat\u0131rlarda  sizlere biraz i\u00e7 d\u00fcnyam ile duygu ve d\u00fc\u015f\u00fcncelerim hakk\u0131nda baz\u0131 ip u\u00e7lar\u0131 vermeye \u00e7al\u0131\u015faca\u011f\u0131m. <br\/><br\/>Y\u00fcre\u011fi sevgi dolu, sevin\u00e7lerini mutluluklar\u0131n\u0131 \u00fcz\u00fcnt\u00fc ve ac\u0131lar\u0131n\u0131 sevdikleri ile payla\u015fabilen, duygular\u0131n\u0131  ifade etmekten \u00e7ekinmeyen, sevginin payla\u015ft\u0131k\u00e7a \u00e7o\u011falaca\u011f\u0131na inanan biriyim. <br\/><br\/>Ya\u015fam\u0131m boyunca, gelecek i\u00e7in kendime hep hedefler koydum ve bu hedeflere ula\u015fmaya \u00e7al\u0131\u015ft\u0131m. <br\/><br\/>Bir k\u0131sm\u0131n\u0131 elde edebildim, ama b\u00fcy\u00fck bir \u00e7o\u011funlu\u011fu hala ula\u015fabilmem i\u00e7in hen\u00fcz beni bekliyor. <br\/><br\/>Bilinmeyenden korkmamak i\u00e7in bilinmeyenin ne oldu\u011funu anlamaya gayret ettim. <br\/><br\/>Kendime sevmeyi ve sevgiyi payla\u015fmay\u0131 \u00f6\u011fretmek 30'lu ya\u015flar\u0131mdan itibaren on y\u0131ldan fazla s\u00fcrd\u00fc. <br\/><br\/>1985 y\u0131l\u0131nda annemin vefat\u0131ndan sonra ya\u015fam\u0131n ne demek oldu\u011funu senede bir kez mezarl\u0131\u011fa giderek orada yatanlar\u0131n do\u011fum ve \u00f6l\u00fcm tarihlerine bakarak anlamaya \u00e7al\u0131\u015ft\u0131m. <br\/><br\/>Ve \u00f6\u011frendim ki orada yatanlar\u0131n pi\u015fman olduklar\u0131 \u015feyler i\u00e7in bu d\u00fcnyada insanlar hala birbirlerini yemeye devam ediyorlar. <br\/><br\/>Ve gene  yar\u0131n\u0131n ya\u015fam\u0131mda geri kalan \u00f6mr\u00fcm\u00fcn ilk g\u00fcn\u00fc oldu\u011funu \u00f6\u011frendim. <br\/><br\/>Ve sonra sahip oldu\u011fum \u015feyler i\u00e7in Tanr\u0131'ya her zaman \u015f\u00fckrettim. <br\/><br\/>Ve kendi kendime s\u00fcrekli hep \u015fu telkinde bulundum: <br\/><br\/>'Karde\u015flerimi Tanr\u0131 verdi, ama dostlar\u0131m\u0131 ben buldum. <br\/><br\/>Gerek yurt i\u00e7inde ve gerekse yurt d\u0131\u015f\u0131nda say\u0131s\u0131n\u0131 an\u0131msayamad\u0131\u011f\u0131m kadar \u00e7ok sevenim ve dostlar\u0131m oldu. Ve dost kazanman\u0131n s\u0131rr\u0131n\u0131 \u015fu s\u00f6zlerde buldum. <br\/><br\/>Ba\u015fkalar\u0131 ile ilgilenirsen iki ay i\u00e7inde bir\u00e7ok dostlar kazanabilirsin. <br\/><br\/>Ba\u015fkalar\u0131n\u0131n seninle ilgilenmesini beklersen, y\u0131llarca bile tek dost kazanamazs\u0131n... <br\/><br\/>Ve \u00fcnl\u00fc bir d\u00fc\u015f\u00fcn\u00fcr\u00fcn s\u00f6ylemi\u015f oldu\u011fu gibi; <br\/><br\/>Dostlar deniz kenar\u0131ndaki \u00e7ak\u0131l ta\u015flar\u0131 gibidir; \u00f6nce toplars\u0131n, sonra birer, birer atmaya ba\u015flars\u0131n. <br\/><br\/>Ama baz\u0131s\u0131n\u0131 \u00e7ok be\u011fenir saklars\u0131n. <br\/><br\/>Ger\u00e7ek dostlarda atmaya k\u0131yamad\u0131\u011f\u0131n\u0131z bu \u00e7ak\u0131l ta\u015flar\u0131na benzer. <br\/><br\/>Ve son olarak hayat felsefemin \u00f6z\u00fc:<br\/><br\/>'U\u00c7MAYI SEV\u0130YORSAN, D\u00dc\u015eMEY\u0130 DE B\u0130LECEKS\u0130N.<br\/><br\/>DEN\u0130Z\u0130 SEV\u0130YORSAN, DALGALARI DA SEVECEKS\u0130N. <br\/><br\/>YA\u015eAMDAK\u0130 G\u00dcZELL\u0130KLER\u0130N FARKINA VARMAK \u0130ST\u0130YORSAN, <br\/><br\/>G\u00d6RMES\u0130N\u0130 B\u0130LECEKS\u0130N.<br\/><br\/>YA\u015eAMAYI SEV\u0130YORSAN, DO\u011eAYI VE \u0130NSANLARI DA SEVECEKS\u0130N. <br\/><br\/>SEV\u0130LMEK \u0130ST\u0130YORSAN, SEVG\u0130N\u0130 SUNMAYI B\u0130LECEKS\u0130N. <br\/><br\/>YA\u015eAMAKTAN KORKUYORSAN, HAYATI YALNIZCA SEYREDECEKS\u0130N. ' <br\/><br\/>Beni daha iyi tan\u0131mak ve duygu ve d\u00fc\u015f\u00fcncelerimi daha iyi anlamak istiyorsan\u0131z (www.koraksevgisitesi.net)  adresindeki web sitemi ziyaret edeceksiniz.<br\/><br\/>Her \u015fey g\u00f6nl\u00fcn\u00fczce olmas\u0131 dile\u011fi ile..... <br \/>\n<br \/>\n\n \n Eserleri <br \/>\n\nYay\u0131mlanm\u0131\u015f bir eserim hen\u00fcz bulunmamaktad\u0131r. \n \n"
}