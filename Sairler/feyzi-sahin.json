{
    "Adi": "Feyzi \u015eahin ",
    "dogumTarihi": "1954\n",
    "sairHayati": "\n\n\nOzan H\u00dcRMETL\u0130 (Feyzi \u015eAH\u0130N)  <br\/>     25.12.1954 y\u0131l\u0131nda Malatya ilinin Kuluncak kazas\u0131 Ba\u015f\u00f6ren K\u00f6y\u00fcnde d\u00fcnyaya geldi. Anas\u0131n\u0131n ad\u0131 Senem, Babas\u0131n\u0131n ad\u0131 Ahmet'tir. D\u00f6rd\u00fc erkek, ikisi k\u0131z olan alt\u0131 karde\u015fin en b\u00fcy\u00fc\u011f\u00fcd\u00fcr.<br\/>    \u0130lkokulu k\u00f6y\u00fcnde, orta ve liseyi Ankara'da okudu. 1976 y\u0131l\u0131nda M.R\u00fc\u015ft\u00fc Kimya Meslek Lisesini bitirip ayn\u0131 y\u0131l \u0130zmir de Beyda\u011f\u0131-Hal\u0131k\u00f6y Maden \u0130\u015fletmelerinde i\u015fe ba\u015flad\u0131, bir s\u00fcre \u00e7al\u0131\u015ft\u0131ktan sonra askere gitti. 1977-1979 y\u0131llar\u0131 aras\u0131nda vatani g\u00f6revini, Denizli\u2019de ba\u015flay\u0131p K\u0131br\u0131s\u2019ta tamamlad\u0131. 1979 y\u0131l\u0131nda askerlik d\u00f6n\u00fc\u015f\u00fc Ankara\u2019da bir kamu kurulu\u015fu olan H\u0131fz\u0131ss\u0131hha Merkezi ba\u015fkanl\u0131\u011f\u0131nda i\u015fe ba\u015flad\u0131. Ayn\u0131 y\u0131l Selma \u015eahin ile evlendi, Tu\u011fba ve Selin adlar\u0131nda iki \u00e7ocu\u011fu oldu. 1993 y\u0131l\u0131nda Anadolu \u00dcniversitesi \u0130\u015fletme Fak\u00fcltesini bitirdi. 1998 Y\u0131l\u0131nda Halk Ozanlar\u0131 K\u00fclt\u00fcr Vakf\u0131na \u00fcye oldu ve ayn\u0131 y\u0131l Vak\u0131f Y\u00f6netim Kuruluna se\u00e7ilerek Muhasip \u00dcyeli\u011fe getirildi. Bu g\u00f6revini 2004 y\u0131l\u0131na kadar s\u00fcrd\u00fcrd\u00fc.<br\/>Halk \u015fiirine ve saza olan ilgisi, ortaokul y\u0131llar\u0131nda ba\u015flad\u0131. Bu nedenle ge\u00e7mi\u015f d\u00f6nem usta ozanlar\u0131n eserlerini okuyarak \u015fiirle tan\u0131\u015ft\u0131. 1971 y\u0131l\u0131ndan itibaren de kendisi \u015fiir yazmaya ba\u015flad\u0131. \u015eiir tekni\u011fini geli\u015ftirmesinde, yak\u0131n arkada\u015f\u0131 olan Yozgatl\u0131 Ozan \u00d6zveri'nin b\u00fcy\u00fck katk\u0131s\u0131 oldu. \u015eiirlerinde her t\u00fcrl\u00fc konular\u0131 i\u015fledi. 'H\u00fcrmetli' mahlas\u0131n\u0131 O\u2019na, Tokatl\u0131 Halk Ozan\u0131 Emini D\u00fc\u015ft\u00fc verdi. <br\/>    Ozanlar Vakf\u0131nda \u00e7ok say\u0131da ozanlarla tan\u0131\u015ft\u0131. Bir\u00e7ok usta ozanlarla fikir al\u0131\u015f-veri\u015finde bulundu. Eserleriin baz\u0131lar\u0131 \u201cAnadolu K\u00fclt\u00fcr\u00fc ve Ozanlar\u0131m\u0131z (Ozan Na\u00e7ari)  \u201d, \u201cAnadolunun Dertli Ozanlar\u0131 (Nidayi)  \u201d, \u201cHalk Ozanlar\u0131 Vakf\u0131n\u0131n 2002 ve 2003 \u015eiir Antoloji\u201dlerinde, \u201c\u015eiirle Ya\u015fayanlar \u015eiir Antolojisi III.-2003 (H\u00fcseyin Yurdabak)  \u201d, 2005 y\u0131l\u0131nda; \u201cOzanlar Birli\u011fi K\u00fclt\u00fcr Derne\u011fi \u015eiir Antolojisi K\u00fclt\u00fcr Serisi-1\u201d ile Halk Ozan\u0131 Musa Merdano\u011flu'nun \u201cOzan\u0131n Feryad\u0131-Uyan Art\u0131k Vatanda\u015f\u0131m\u201d kitab\u0131n\u0131n 3.nc\u00fc bask\u0131s\u0131 gibi kitap, antoloji ve dergilerde yay\u0131mland\u0131.<br\/>16-21 A\u011fustos 2005 tarihleri aras\u0131nda yap\u0131lan l6.nc\u0131 Uluslararas\u0131 Hac\u0131 Bekta\u015f Veli K\u00fclt\u00fcr ve Sanat Etkinliklerinde, \u201cAlevilik ve Bekta\u015filikte Laiklik\u201d konulu hece vezni \u015fiir yar\u0131\u015fmas\u0131nda 'Hac\u0131bekta\u015f Getirdi' isimli \u015fiiriyle ikincilik \u00f6d\u00fcl\u00fc ald\u0131. Bir\u00e7ok plaket ve ba\u015far\u0131 belgeleri var. \u015eiir \u00e7al\u0131\u015fmalar\u0131n\u0131n yan\u0131nda, ba\u011flama da \u00e7al\u0131yor.<br\/>   2004 y\u0131l\u0131nda kurulan Ozanlar Birli\u011fi K\u00fclt\u00fcr Derne\u011fi'nin kurucular\u0131ndan ve \u00fcyesi, 2005 y\u0131l\u0131nda kurulan Anadolu Halk Ozanlar\u0131 K\u00fclt\u00fcr ve Dayan\u0131\u015fma Derne\u011fi'nin de \u00fcyesidir. 2008 y\u0131l\u0131nda Ankara da bulunan be\u015f adet ozan derneklerinin   Halk Ozanlar\u0131 K\u00fclt\u00fcr Derne\u011fi \u00e7at\u0131s\u0131 alt\u0131nda birle\u015fmeleri \u00fczerine  \u00e7al\u0131\u015fmalar\u0131na bu derne\u011fin \u00fcyesi olarak devam ettikten sonra Anadolu Halk Ozanlar\u0131 K\u00fclt\u00fcr derne\u011fine \u00fcye olarak Ozan-Der den ayr\u0131lm\u0131\u015ft\u0131r. Halen \u00e7al\u0131\u015fmakta olan ve Ankara\u2019da ikamet eden ozan\u0131n bir torunu vard\u0131r. <br \/>\n<br \/>\n\n \n Eserleri <br \/>\n\nAh \u00c7ekerim,Ali'nindir,Ana,Anlamazs\u0131n,Anlatay\u0131m kendimi,Art\u0131k \u015eimdi,Atat\u00fcrk'\u00fcn \u0130zinden,Belli De\u011fil,Benim Rehberim,Deniz Sand\u0131n\u0131z,Dertleriniz Oy,Desem Bir T\u00fcrl\u00fc,Divaneyim Ben,D\u00fc\u015ft\u00fc\u011f\u00fc Zaman,Gel Diye yazm\u0131\u015f,Gidiyor K\u0131zlar,G\u00f6n\u00fcl,G\u00fcrd\u00fcn m\u00fc,G\u00f6remez Oldum,G\u00fcl Yeter Bana,Hac\u0131 Bekta\u015f getirdi,Hal Kalmad\u0131,Lanet Olsun,Memlekette,Ne Y\u00fcz Veriyor,Peri\u015fan,Rahat De\u011filim,Sivasta,Sultan\u0131m,Tosunlar\u0131m,Tu\u015f Etti Beni,Tutamaz beni,Yalland\u0131 Gitti,Yat\u0131lmaz imi\u015f \n \n"
}