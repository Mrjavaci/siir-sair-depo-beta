{
    "Adi": "Kani Baba",
    "dogumTarihi": "1874 - 1948\n",
    "sairHayati": "\n\n\nKani Baba 1874 y\u0131l\u0131nda Birecik'te d\u00fcnyaya gelmi\u015ftir. As\u0131l ad\u0131 Hanifi'dir. K\u00e2ni ismini \u00f6nceleri mahlas olarak kullanm\u0131\u015f, sonradan as\u0131l ismi yerine K\u00e2ni ismini se\u00e7mi\u015ftir. Babas\u0131 Ganna\u00e7 Abdullah diye bilinen Abdullah Efendi'dir. Tahsilini Birecik R\u00fc\u015ftiye'sinde tamamlam\u0131\u015ft\u0131r(1890) . daha sonra Hac\u0131 Sad\u0131k Efendiden G\u00fclistan, Bostan ve Haf\u0131z-\u0131 \u015eirazi, Urfal\u0131 Hamid Hoca'dan M\u00fcltekka, Mahmut Pa\u015fa Camii imam\u0131 Hac\u0131 H\u00fcseyin Hoca'dan M\u00fclteka ve Kaside-i B\u00fcrdeyi okumu\u015ftur. Lazkiye mevlevi dergah\u0131ndan Mehmet Sabri Dede den 1899 senesinde 'mesnevi' okumu\u015f ve son zamanlar\u0131na kadar Mevlana Hazretlerinin bu eseri onun i\u00e7in ilham kayna\u011f\u0131 olmu\u015ftur. \u00c7e\u015fitli yerlerdeki memuriyetinden sonra 1908 harbinin ilan\u0131 \u00fczerine vazifesinden istifa ederek Birecik'e d\u00f6nm\u00fc\u015ft\u00fcr. daha sonra Halep Telfraf Ba\u015fm\u00fcd\u00fcrl\u00fc\u011f\u00fcne tayin edilen Kani Baba bu vazifede alt\u0131 ay kald\u0131ktan sonra tekrar Birecik'e d\u00f6nm\u00fc\u015ft\u00fcr. Bu s\u0131ralarda Mukavelat Muhassisli\u011fi'ne talip olmu\u015f, imtihan\u0131na Urfa'da girdi\u011fi bu memuriyete, muvaffakiyetine binaen tayin edilmi\u015ftir.<br\/><br\/>Bir ara \u0130skenderun Mukavelat Muhassisli\u011fine nakledilmi\u015f, burada \u00fc\u00e7 y\u0131l kald\u0131ktan sonra 1914 y\u0131l\u0131nda birinci d\u00fcnya harbinin ilan\u0131 \u00fczerine orduya girmi\u015ftir. Ordudaki g\u00f6revini ise \u00fc\u00e7 sene m\u00fcddetle Tarsus \u0130stasyon Komutan\u0131 olarak idame etmi\u015ftir. Kani Baban\u0131n hayat\u0131nda g\u00f6sterece\u011fi en b\u00fcy\u00fck insani faaliyeti Halepin d\u00fc\u015fmesinden sonra vuku bulur. Halep d\u00fc\u015fm\u00fc\u015f, felaket ba\u015fg\u00f6stermi\u015ftir. kolordu ile beraberinde bulunan k\u00fclliyatl\u0131 miktarda alt\u0131n\u0131, paray\u0131 ve e\u015fyay\u0131 kurtar\u0131p Ay\u0131ntap'a teslim etmi\u015ftir.<br\/><br\/>1925 te kurulan Birecik ticaret odas\u0131 kitabetine tayin edilmi\u015f ve bu vazifede iki sene kalm\u0131\u015ft\u0131r. sonralar\u0131 tayyare cemiyeti \u015fubesi kitabeti vazifesini deruhte etmi\u015f, milli harekette urfaya kadar gitmi\u015ftir. 1948 pazar g\u00fcn\u00fc bir sanc\u0131 neticesi bu fani hayata g\u00f6zlerini yummu\u015ftur.<br\/><br\/>Birecikli Kani Baba, g\u00fcn\u00fcm\u00fczden \u00e7ok uzaklardaki bir dervi\u015f gibi ya\u015fam\u0131\u015ft\u0131r. \u015eair olmakla beraber, ba\u015f\u0131bo\u015f yenile\u015fme devresi cereyan\u0131na ayak uyduramam\u0131\u015f, eski aruz divan \u015fiirinden kopamam\u0131\u015ft\u0131r. <br\/><br\/>Kani baba se\u00e7mi\u015f oldu\u011fu eski tarz divan \u015fiirinden dolay\u0131 vasat bir \u015fair olarak kay\u0131tlara ge\u00e7mi\u015ftir. fars ve arap lisanlar\u0131na olan vukufiyeti sebebiyledir ki \u015fiir lisan\u0131 olduk\u00e7a terkiplidir. apa\u00e7\u0131k bir Fuzuli tesiri yan\u0131nda \u0130ran ve Arap edebiyat\u0131n\u0131n tamlamalar\u0131na da s\u0131k\u00e7a rastlan\u0131r eserlerinde. Kani Baba ger\u00e7ekten bir \u015fair ve edip mizac\u0131na sahiptir ve etraf\u0131ndakileri unutturacak derecede bir \u00fcst\u00fcnl\u00fc\u011f\u00fc vard\u0131r.<br\/><br\/>\u015eiirleri topluca bas\u0131lm\u0131\u015f de\u011fildir. H\u00fcrriyet Kasidesi \u00fcnvanl\u0131 yaz\u0131s\u0131 o zaman Halepte \u00e7\u0131kan Sada-y\u0131 \u015eehbal ve Adanada \u00e7\u0131kan Ya\u015fas\u0131n Ordu gazetelerinde ne\u015fredilmi\u015ftir. Hususi hayat\u0131nda hi\u00e7 evlenmemi\u015ftir. <br \/>\n<br \/>\n\n \n"
}