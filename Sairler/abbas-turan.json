{
    "Adi": "Abbas Turan",
    "dogumTarihi": "Y\u0131ld\u0131zeli-1968\n",
    "sairHayati": "\n\n \n\nDizelerini, birlikte ya\u015fad\u0131\u011f\u0131 insanlar\u0131n unuttuklar\u0131ndan,g\u00fczelli\u011fi hor g\u00f6r\u00fclm\u00fc\u015f s\u00f6zc\u00fcklerden ve t\u00fcrk\u00fclerin getirip y\u0131\u011fd\u0131\u011f\u0131 duygular harman\u0131ndan al\u0131p, zor rastlanan bir bilincin akar\u0131nda mayalayan Abbas TURAN,Yunus Emre'nin insan sevgisi ile Mahsuni'nin duyarl\u0131l\u0131\u011f\u0131 aras\u0131nda k\u00f6pr\u00fc olmay\u0131 \u015fiirine g\u00f6rev saym\u0131\u015f sanki.Olur ya da olmaz,ancak bu ama\u00e7la yoruyor y\u00fcre\u011fini.Bu \u015fiirine soluk verirken de umut denilen sihri, a\u015fka,ayr\u0131l\u0131\u011fa,ac\u0131ya ve bize \u00f6zg\u00fc her ne varsa onlara bula\u015ft\u0131r\u0131yor.Konu ne olursa olsun,umudun neresinde \u00e7imdirmeye kalkarsa kalks\u0131n, dizelerini g\u00fczellikten yana y\u0131\u011f\u0131yor.Bir bak\u0131ma, insan\u0131n \u00fcretti\u011fi hastal\u0131klara kar\u015f\u0131 yine insan\u0131 savunma kabaday\u0131l\u0131\u011f\u0131n\u0131 g\u00f6steren yaz\u0131n emek\u00e7isi olma \u00f6zelli\u011fini koruyor Abbas TURAN.Bir yan\u0131n\u0131 Halk Edebiyat\u0131'na (\u00f6zellikle halk \u015fiirine)   yasl\u0131 tutmas\u0131n\u0131n nedeni san\u0131yorum O'nun yazd\u0131klar\u0131n\u0131 okuduk\u00e7a daha iyi anlayaca\u011f\u0131z.\u015eimdilik \u015fu s\u00f6ylenebilir; 'yurt ve insan sevgisini sadece yurduna ve k\u00fclt\u00fcr\u00fcne bor\u00e7lu olmak', istemesen de, bu yurdu eskiden sevmi\u015f ve bu sevi\u015fin \u00f6yk\u00fcs\u00fcn\u00fc 'damar\u0131 damara ba\u011flarcas\u0131na' s\u00f6ze vurmu\u015f insanlar\u0131n onurunu b\u00f6l\u00fc\u015fmek,belki de korkusuzca mutlu olmak hastal\u0131\u011f\u0131d\u0131r aranan neden.Diyor ya; 'ka\u015f\u0131m\u0131za kirpi\u011fimize t\u00fcrk\u00fc dolanan bu topraklarda do\u011fmu\u015f olmak benim i\u00e7in ayr\u0131cal\u0131k diye d\u00fc\u015f\u00fcn\u00fcyorum.Bilgelik, yi\u011fitlik \u00f6neren k\u00fclt\u00fcr tarlas\u0131ndan beslenmek, Anadolu insan\u0131 ile ayn\u0131 kaderi payla\u015fmak,ayn\u0131 gelece\u011fi \u00f6zlemek de s\u00f6ze vurulmaz duygulara bo\u011fuyor beni..' (1) . S\u00f6zc\u00fckleri t\u00fcrk\u00fclerin s\u0131ca\u011f\u0131nda \u0131s\u0131tmak belki de en \u00e7ok Abbas TURAN'a ve O'nun ustalar\u0131na yak\u0131\u015f\u0131yor.Niye derseniz; bu i\u015fi yaparken be\u011fenilsin kayg\u0131s\u0131 yok,b\u00fct\u00fcn mesele \u00fcrettiklerinde bu sevginin tad\u0131 olsun.Siz buna ne dersiniz bilmem ama, \u015fiir ve t\u00fcrk\u00fc de b\u00f6yle \u00fcretenleri olsun istiyor. ' Sa\u00e7lar\u0131 t\u00fcrk\u00fc dola\u015f\u0131\u011f\u0131 iveyiklerin sa\u00e7 tarad\u0131\u011f\u0131,da\u011flar\u0131n s\u00fct vermez \u015fi\u015fli\u011fine' hay\u0131flanan bir \u015fair, 'kuru\u015f etmez ayd\u0131nl\u0131klarda g\u00f6zg\u00f6ze utanmadaysa' anlam\u0131\u015f demektir \u00e7a\u011f\u0131n a\u011fr\u0131s\u0131n\u0131. 'Y\u00fcz\u00fcnde yan\u0131lg\u0131lar\u0131n da izi' geziniyorsa bir daha bakmak isteyenler i\u00e7in geriye \u015fiir yazmak kalm\u0131yor mu sevdas\u0131n\u0131 da biliyorsa bu \u015fair. 'Ola\u011fand\u0131\u015f\u0131l\u0131klar ve Ondanlar\u0131' adl\u0131 \u015fiir \u015f\u00f6yle konu\u015fuyor g\u00f6zlerin ete\u011finde; ' gurbetimde yuvas\u0131 var kartal\u0131n\/ondan u\u00e7am\u0131yor d\u00fcnyay\u0131 boydan boya...ayazlarda g\u00fcn\u0131\u015f\u0131\u011f\u0131 emmi\u015fim\/ondan herg\u00fcn kendim ayd\u0131nlan\u0131r\u0131m...aln\u0131mdan bir ozan \u00f6pt\u00fc\/ondan renk \u00e7o\u011falt\u0131r beni g\u00f6ren \u00e7i\u00e7ekler...\/ezgilerde ben gezerim b\u00fct\u00fcn g\u00fcn\/ondan durur beni dinler t\u00fcrk\u00fcler '.Ve ekliyor '..kolay a\u011flamam\/ben a\u011flarsam g\u00fclen kalmaz d\u00fcnyada...yerde soluyan olduk\u00e7a\/kolay a\u011flamam'.Ekran karma\u015fas\u0131 g\u00f6zlerin aral\u0131\u011f\u0131ndan,a\u015fkl\u0131 olanlar\u0131m\u0131z\u0131n hepisini t\u00fcrk\u00fcleyen Abbas TURAN; 'at binenin k\u0131l\u0131\u00e7 ku\u015fanan\u0131n', 't\u0131rna\u011f\u0131n varsa ba\u015f\u0131n\u0131 ka\u015f\u0131', 'kom\u015funun tavu\u011fu kaz,gelini k\u0131z', 'insano\u011flu \u00e7i\u011f s\u00fct emmi\u015f'.. vb s\u00f6zlerini kural kabul edip,ya\u015fam\u0131n\u0131 ve felsefesini bunlara g\u00f6re ayarlayanlara da \u00e7ok \u015fey s\u00f6yl\u00fcyor asl\u0131nda. Payla\u015fman\u0131n tad\u0131n\u0131 bilmeyenlere \u015fiir \u00f6\u011fretmenin, en kestirme yol olmad\u0131\u011f\u0131n\u0131,\u00f6\u011fretilecekse, 'payla\u015fmak' denilen sevgi denizinin, sayg\u0131 adas\u0131ndaki ar\u0131nd\u0131rma s\u00fcreci \u00f6\u011fretilmelidir.Sonucun \u015fiir ile bitece\u011fi kesindir O'na g\u00f6re.\u015eiir en s\u00f6ylenmezler ile en derindekilerin en g\u00fczel aktar\u0131m\u0131 oldu\u011funa g\u00f6re, ar\u0131nma, 'ye\u011fnilme' y\u00f6ntemi olarak da ele al\u0131nabilir.Ay geceye y\u00fcr\u00fcm\u00fc\u015f ile ba\u015flayan ko\u015fu\u015f, Abbas TURAN a\u00e7\u0131s\u0131ndan b\u00f6yle de\u011ferlendirilebilir. <br\/>Sivas'\u0131n Y\u0131ld\u0131zeli \u0130l\u00e7esi'nin Merkez Sar\u0131kaya K\u00f6y\u00fc'nde d\u00fc\u015f ve d\u00fc\u015f\u00fcncelerinin temeli at\u0131lm\u0131\u015f olan \u015fair,alt\u0131 y\u0131l yat\u0131l\u0131 okudu\u011fu Pamukp\u0131nar \u00d6\u011fretmen Lisesi'ndeki e\u011fitim-\u00f6\u011fretim y\u0131llar\u0131n\u0131 sevgi ve sayg\u0131yla anar.Duygusal d\u00fcnyas\u0131ndaki \u00e7e\u015fitlili\u011fin yan\u0131 s\u0131ra,\u00f6\u011fretmenlerinin e\u011fitim \u00f6\u011fretim d\u0131\u015f\u0131ndaki e\u011fitici \u00e7al\u0131\u015fmalar\u0131n\u0131n hep d\u0131\u015f\u0131nda kalm\u0131\u015ft\u0131r.\u00c7\u00fcnk\u00fc edindi\u011fi temel k\u00fclt\u00fcr kesinlikle uyum sa\u011flayamayaca\u011f\u0131 o etkinliklere ve \u00f6\u011frenmelere kapat\u0131yordu kendisini.Lise ikinci s\u0131n\u0131fa kadar az kitap okumas\u0131na kar\u015f\u0131n,lise ikiden sonra T\u00fcrk\u00e7e \u00f6\u011fretmeninin imal\u0131 s\u00f6yleyi\u015fine k\u0131zarak s\u00fcrekli kitap okumay\u0131 se\u00e7mi\u015f.\u00c7ok da isabetli karar ald\u0131\u011f\u0131n\u0131 s\u00f6yleyen Abbas TURAN,bir ara okul m\u00fcd\u00fcr\u00fcn\u00fcn 'yeter,neden bu kadar kitap okuyorsun' uyar\u0131s\u0131 ile kar\u015f\u0131la\u015fm\u0131\u015ft\u0131r.\u0130\u015fte o zamanlarda edebiyat\u0131n,\u00f6zellikle de \u015fiirin d\u00fcnyas\u0131n\u0131 aralam\u0131\u015f ve \u00e7ok sevmi\u015ftir bu d\u00fcnyay\u0131.Okul ortam\u0131nda ya\u015fad\u0131klar\u0131na ek olarak ayr\u0131l\u0131\u011f\u0131n yaratt\u0131\u011f\u0131 \u00f6zlem a\u011fr\u0131s\u0131n\u0131n da tad\u0131n\u0131 katm\u0131\u015ft\u0131r diline.Daha \u00e7ok Stainbeck'in kitaplar\u0131n\u0131 okuyarak i\u015fe ba\u015flayan \u015faire, okula yeni gelen T\u00fcrk\u00e7e \u00f6\u011fretmeni Hatice G\u00dcM\u00dc\u015e'\u00fcn getirdi\u011fi kitaplar ba\u015fl\u0131ba\u015f\u0131na bir \u00e7\u0131\u011f\u0131r a\u00e7m\u0131\u015ft\u0131r.Ondan sonrad\u0131r ki,\u00f6nce roman yazma i\u015fine giri\u015fmi\u015f.O kadar birikimi olmad\u0131\u011f\u0131n\u0131 anlay\u0131nca,d\u00f6rtl\u00fck bi\u00e7iminde \u015fiirler yazmaya ba\u015flam\u0131\u015ft\u0131r.O zamanki arkada\u015flar\u0131 ile olu\u015fturduklar\u0131 'kartal-\u015fahin-do\u011fan-ser\u00e7e' grubundan dostluk ad\u0131na hayli yararlanan Abbas TURAN,ilk \u015fiir denemelerini de onlar ile payla\u015fm\u0131\u015ft\u0131r.Sonradan,d\u00f6rd\u00fcnc\u00fc kitab\u0131 olarak okurlar\u0131 ile bulu\u015fan 'yaram sana ayand\u0131r' eser 'do\u011fan' lakapl\u0131 arkada\u015f\u0131n\u0131n hayat\u0131ndan izler ta\u015f\u0131maktad\u0131r. 'Ben a\u015fk \u015fiirini bu kitab\u0131 yazarken buldum' dedi\u011fi 'yaram sana ayand\u0131r' da bu ge\u00e7mi\u015fi belgeleme bak\u0131m\u0131ndan \u015fairi a\u00e7\u0131s\u0131ndan ayr\u0131 bir \u00f6nem ta\u015f\u0131maktad\u0131r.Yine Pamukp\u0131nar y\u0131llar\u0131ndan kalma arkada\u015fl\u0131klar\u0131ndan biri de,bir trafik kazas\u0131nda e\u015fi ile birlikte \u00f6len U\u011fur DO\u011eAN ile arkada\u015fl\u0131\u011f\u0131d\u0131r.\u00d6l\u00fcm\u00fcnden fazlas\u0131 ile etkilenen \u015fair O'nun an\u0131s\u0131na kitaplar\u0131nda birer \u015fiir bulundurmu\u015ftur.\u00d6zcan AYYILDIZ ile olan yak\u0131m arkada\u015fl\u0131\u011f\u0131 sanki kadar birli\u011fi etmi\u015fler gibi s\u00fcr\u00fcp gelmi\u015ftir.\u00d6zcan AYYILDIZ 'i\u00e7in s\u00fcrekli karde\u015fimdir' diyen Abbas TURAN, incindi\u011fi dostluklar\u0131 \u015fiirlerinde pek konu etmemi\u015ftir. Ya\u015fama daha \u00e7ok 'toplumcu-ger\u00e7ek\u00e7i' \u00e7izgiden bakmay\u0131 \u0131srarla s\u00fcrd\u00fcrmektedir.Temelde, 'd\u00fcnyan\u0131n hangi k\u00fclt\u00fcr\u00fcnden olursa olsun, kendi ulusu ile birlikte, t\u00fcm uluslar\u0131n bar\u0131\u015f\u0131na ve mutlulu\u011funa hizmet eden g\u00fczelliklerin i\u015flenmesi' gerekti\u011fine inand\u0131\u011f\u0131n\u0131 s\u00f6yleyen \u015fair,kendi halk k\u00fclt\u00fcr\u00fcn\u00fcn bu konuda \u00f6rnek oldu\u011funu ileri s\u00fcrer hep.\u0130yi<br\/>i\u015flenmedi\u011finden,yozla\u015ft\u0131r\u0131ld\u0131\u011f\u0131ndan \u015fikayat eder.K\u0131z\u0131l\u0131rmak Dergisi'nde kendisi ile yap\u0131lan s\u00f6yle\u015fide de bunu yinelemi\u015ftir. 'K\u00f6y ile kent aras\u0131ndaki gelgit olmasa benim \u015fiirim bitti demektir' diyen Abbas TURAN,halk \u015fiiri ile modern \u015fiiri bi\u00e7im ve \u00f6z olarak birle\u015ftirme kayg\u0131s\u0131n\u0131 ta\u015f\u0131d\u0131\u011f\u0131n\u0131 yer yer dile getirmektedir.Bu nedenle T\u00fcrk \u015fiirinde pek rastlanmayan d\u00f6rtl\u00fck ile serbest bi\u00e7imli \u015fiiri denemi\u015ftir O. <br\/>Gazi \u00dcniversitesi'nde okudu\u011fu y\u0131llar\u0131 verimsiz y\u0131llar olarak de\u011ferlendiren Abbas TURAN,bu y\u0131llarda 's\u00fcrekli karde\u015fim' dedi\u011fi \u00d6zcan AYYILDIZ'\u0131n kendisine getirdi\u011fi kitaplar aras\u0131ndan, \u00f6zellikle \u015fiirlerini yine O'nun a\u011fz\u0131ndan dinledi\u011fi Hasan H\u00fcseyin KORKMAZG\u0130L'in \u015fiirini tan\u0131d\u0131ktan sonra, \u015fiirine ba\u015fka bir y\u00f6n vermi\u015ftir.Bundan sonrad\u0131r ki,s\u00f6zc\u00fcklerin \u00e7a\u011fr\u0131\u015f\u0131m\u0131na \u00f6zen g\u00f6stererek dizili\u015fine rastlan\u0131r O'nun \u015fiirlerinde.\u0130yi de olmu\u015ftur,bir yandan Hasan H\u00fcseyin ile ilgili ara\u015ft\u0131rmalar y\u00fcr\u00fct\u00fcrken di\u011fer yandan O'nun ya\u015fayan dostlar\u0131 ile kar\u015f\u0131la\u015fma f\u0131rsat\u0131n\u0131 yakalam\u0131\u015ft\u0131r.Bir\u00e7ok yaz\u0131n ustalar\u0131 ile de yine ayn\u0131 s\u00fcre\u00e7te tan\u0131\u015ft\u0131.T\u00fcm bunlar O'nun edebiyat ile ilgili d\u00fcnyas\u0131n\u0131 zenginle\u015ftirdi. <br\/>Ortado\u011fu Teknik \u00dcniversitesi''ndeki \u00f6\u011frencilik y\u0131llar\u0131nda ilk yaz\u0131s\u0131 oradaki arkada\u015flar\u0131n\u0131n \u00e7\u0131kard\u0131\u011f\u0131 'ABRA' (dengeyi sa\u011flayan dara demekmi\u015f)   dergisinde, Hasan H\u00fcseyin KORKMAZG\u0130L hakk\u0131nda yaz\u0131lm\u0131\u015f ve yay\u0131nlanm\u0131\u015ft\u0131r.Oradaki dan\u0131\u015fman\u0131 Prof.Dr.Nail \u015eAH\u0130N'in de \u00f6nerisi ile bir d\u00f6nem \u00e7al\u0131\u015f\u0131p bir d\u00f6men okumay\u0131 denerken i\u015f ya\u015fam\u0131 ile de peki\u015ftirmi\u015ftir hayata bak\u0131\u015f\u0131n\u0131.Bu okuldan da kendi iste\u011fi ile ayr\u0131lan Abbas TURAN,'dili T\u00fcrk\u00e7e olan' bir \u00dcniversitede okumak istemi\u015f ve Ankara \u00dcniversitesi E\u011fitim Bilimleri Fak\u00fcltesi,E\u011fitim Y\u00f6netimi ve Planlamas\u0131 B\u00f6l\u00fcm\u00fcne girmi\u015ftir.Buradaki \u00f6\u011frencilik y\u0131llar\u0131 Kendisi i\u00e7in ger\u00e7ekten de bulunmaz f\u0131rsatlar do\u011furmu\u015ftur.\u00d6zellikle, Prof.Dr.\u0130nci SAN ve Prof.Dr.Sedat SEVER'in Kalem Bayram\u0131 etkinliklerinde kendisine g\u00f6sterdikleri ilgi bir bak\u0131ma usta bir \u015fair oldu\u011fu hissini kazand\u0131rm\u0131\u015ft\u0131r Abbas TURAN'a. Yine ayn\u0131 fak\u00fcltedeki \u00f6\u011fretmenlerinin kendisine g\u00f6sterdikleri sevgi ve ho\u015fg\u00fcr\u00fcden sanat\u0131 ad\u0131na da bor\u00e7luluk hissi ile s\u00f6z eden \u015fair,Prof.Dr.Kas\u0131m KARAK\u00dcT\u00dcK ile ilgili dostlu\u011funu iki kitab\u0131nda da anarak fak\u00fcltenin izlerini belgelemek istemi\u015f gibi.Ula\u015fabilece\u011fi en g\u00fczel \u00f6\u011fretmenler ile kar\u015f\u0131la\u015ft\u0131\u011f\u0131n\u0131 s\u00f6yleyen Abbas TURAN E\u011fitim Bilimleri Fak\u00fclktesi'ni kendi kurtulu\u015f ortam\u0131 olarak de\u011ferlendirir.\u00c7\u00fcnk\u00fc,Prof.Dr.Ali BALCI, Prof.Dr.\u0130nayet PEHL\u0130VAN,Prof.Dr.Necla TURAL,Prof.Dr.Mahmut ADEM,Prof.Dr.Haydar TAYMAZ,Prof.Dr.Ali BALCI,Prof.Dr.\u0130.Ethem BA\u015eARAN,Prof.Dr.Yahya AKY\u00dcZ,Prof.Dr.I\u015f\u0131l \u00dcNAL,Prof.Dr.Mahmut TEZCAN,Do\u00e7.Dr.Hayat AVCI BOZ \u2026 gibi s\u0131k s\u0131k s\u00f6z\u00fcn\u00fc etti\u011fi \u00f6\u011fretmenlerinden \u00f6\u011frenmi\u015ftir bir\u00e7ok \u015feyi.Sonras\u0131 zaten sanat.En \u00e7ok da yazmak. <br\/>\u0130lk kitab\u0131 olan, 'ay geceye y\u00fcr\u00fcm\u00fc\u015f', yaz\u0131l\u0131\u015f ve yay\u0131nlan\u0131\u015f s\u00fcreci bak\u0131m\u0131ndan dost ve arkada\u015f birlikteli\u011finin \u00fcr\u00fcn\u00fc say\u0131labilir.Zaten,bu s\u00fcrece katk\u0131s\u0131 bulunanlar\u0131n adlar\u0131 kimi \u015fiirlerin i\u00e7inde ge\u00e7mektedir (Yusuf AKKA\u015e, Ercan BA\u015eAL,Sinan \u00d6ZTOP,Erg\u00fcl ADI\u011e\u00dcZEL,H\u00fclya ASLAN,Sedat I\u015eIKLI\u2026) .\u00c7o\u011fu da \u00fcn\u00fcversite arkada\u015flar\u0131 olan bu ki\u015filer ilk kitab\u0131n \u00e7\u0131k\u0131\u015f\u0131nda parasal yard\u0131mda da bulunmu\u015flard\u0131r. <br\/>Daha sonra 'kement att\u0131m g\u00fcne\u015fe' adl\u0131 \u015fiir kitab\u0131 yay\u0131mlanan Abbas Turan, bu kitab\u0131nda da Halk \u015fiiri konu ve dilini s\u0131k\u00e7a kullanm\u0131\u015ft\u0131r. Yine ayn\u0131 kitapta T\u00fcm duyarl\u0131 ve k\u00fclt\u00fcr\u00fcm\u00fcz\u00fc i\u015fleyip onun g\u00fczelliklerini evrensel boyutlara ta\u015f\u0131yacak sevdal\u0131lar\u0131 selamlam\u0131\u015ft\u0131r. Bu kitab\u0131n\u0131 da T\u00fcm halk ozanlar\u0131na adad\u0131\u011f\u0131n\u0131 g\u00f6rmekteyiz. <br\/>Abbas Turan'\u0131n bir sonraki dura\u011f\u0131 'y\u00fcrekten ayr\u0131l\u0131k ge\u00e7er' adl\u0131 kitab\u0131d\u0131r. Bu kitab\u0131n giri\u015finde de belirtildi\u011fi gibi 'y\u0131ld\u0131z konar tellere' adl\u0131 kitab\u0131n\u0131n yerine \u00e7\u0131km\u0131\u015ft\u0131r. Askerlik d\u00f6nemini de i\u00e7ine alan gurbet ve ayr\u0131l\u0131k konusunu ele alm\u0131\u015ft\u0131r. S\u00f6yleyi\u015fi ve okuyu\u015fu daha da samimi hale getirdi\u011fi bu kitab\u0131n\u0131 da T\u00fcm halk ozanlar\u0131na sayg\u0131yla ba\u015flatan Abbas Turan yine Halk \u015fiirinin denizinden getirdi\u011fi y\u00f6ntem ve benzetmeler ile ilgin\u00e7 bir tad\u0131 yakalam\u0131\u015ft\u0131r. <br\/>Y\u00fcrekten ayr\u0131l\u0131k ge\u00e7er adl\u0131 kitaptan sonra da 'y\u0131ld\u0131z konar tellere' g\u00fcne\u015fe g\u00fcl\u00fcyor.Tabi bu kez ikiz karde\u015fi gibi duran 'yaram sana ayand\u0131r' ile el ele olarak. Her iki kitapda da T\u00fcrk \u015f\u0130irinin ustalar\u0131n\u0131n bulu\u015flar\u0131n\u0131 halk \u015fiiri tad\u0131nda yo\u011furmay\u0131 ba\u015farm\u0131\u015f olan Abbas TURAN kendi yetenek ve birikiminin de ipu\u00e7lar\u0131n\u0131 vermektedir bizlere. <br\/><br\/>EK B\u0130LG\u0130: <br\/><br\/>'Yoklu\u011fun S\u0131\u011fm\u0131yor Gurbete' ve'S\u0131ras\u0131 gelen Ac\u0131lar' adl\u0131 iki kitab\u0131 daha okuyucuya ula\u015ft\u0131 Abbas Turan'\u0131n.<br\/><br\/>               Kaynak: www.abbasturan.com <br \/>\n<br \/>\n\n \n Eserleri <br \/>\n\nEserleri\r<br\/>\u015eiir\r<br\/>\r<br\/>1.Ay Geceye Y\u00fcr\u00fcm\u00fc\u015f - G\u00fcldikeni Yay\u0131nlar\u0131\r<br\/>2.Kement Att\u0131m G\u00fcne\u015fe - Kalan Yay\u0131nlar\u0131\r<br\/>3.Y\u00fcrekten Ayr\u0131l\u0131k Ge\u00e7er - Kalan Yay\u0131nlar\u0131\r<br\/>4.YIld\u0131z Konar Tellere - Kalan Yay\u0131nlar\u0131\r<br\/>5.Yaram Sana Ayand\u0131r -Kalan Yay\u0131nlar\u0131\r<br\/>6.Yoklu\u011fun S\u0131\u011fm\u0131yor Gurbete - Kalan Yay\u0131nlar\u0131\r<br\/>7.S\u0131ras\u0131 Gelen Ac\u0131lar - Kalan Yay\u0131nlar\u0131 \n \n"
}