{
    "Adi": "Beria Sezer",
    "dogumTarihi": "1916-\n",
    "sairHayati": "\n\n \n\nS\u00f6yle\u015fi: Beria SEZER                                Haz\u0131rlayan: Dr. N. Ege G\u00dcRAL<br\/><br\/>NEG - 24 saattir uykusuzum, Cerrahpa\u015fa\u2019dan G\u00f6ztepe\u2019ye gitmem gerekiyor. Buras\u0131 \u0130stanbul, her mesafe uzak, yol en az iki saat s\u00fcrer. Bir s\u00fcr\u00fc i\u015fimin aras\u0131nda birde s\u00f6yle\u015fi \u00e7\u0131kard\u0131n, bravo Merih diye s\u00f6yleniyorum. Sorumlu elbette Merih de\u011fil! Nerede ise bir y\u0131ld\u0131r Beria han\u0131m\u0131 g\u00f6rmedim. Bu yorgunluk ve can s\u0131k\u0131nt\u0131mla ne yapabilirim onu da bilmiyorum. Yolda, ge\u00e7en y\u0131l ki sohbetlerimizi an\u0131ms\u0131yorum Beria han\u0131m ile:<br\/>B\u00fcy\u00fck o\u011flu piyano hocas\u0131 U\u011fur Sezer (64 ama 40dan fazla g\u00f6stermez) , bir g\u00fcn bana annesinin \u015fiirlerini g\u00f6steriyor. Tertemiz duygularla i\u015flenmi\u015f, hece \u00f6l\u00e7\u00fcl\u00fc \u015fiirler. Tarihlere bak\u0131yorum \u015fiirler benden ya\u015fl\u0131! Annesinin ya\u015f\u0131n\u0131 soruyorum, 88 diyor, hayran oluyorum. Annesine; benden ve benim sesli \u015fiirlerimden s\u00f6z etmi\u015f, seslendirmemi rica ediyor. Benim tarz\u0131m \u015fiirler de\u011fil ama durum farkl\u0131, okumak istiyorum. Ve m\u00fcziklerini de besteliyorum. De\u011ferdi, de\u011fdi de zaten. Kahve i\u00e7meye davet ediliyorum Beria Han\u0131m taraf\u0131ndan. Kar\u015f\u0131mda 88 ya\u015f\u0131nda bir ya\u015fl\u0131 beklerken, bir g\u00fczel \u0130stanbul han\u0131mefendisi, bir tarih, bir zarafet, bir \u015fair, bir sevgi, Atat\u00fcrk sevgilisi ve i\u00e7imde anlat\u0131lamayan hisler g\u00f6r\u00fcyorum. I\u015f\u0131nland\u0131m galiba zaman mek\u00e2n durdu! Sanki 40 y\u0131ll\u0131k dostuz. Ve kar\u015f\u0131mda T\u00fcrk kahvesi i\u00e7er misiniz diyen, gen\u00e7 k\u0131z gibi ko\u015fu\u015fturan bir han\u0131mefendi.  Kahvesi de \u00e7ok g\u00fczelmi\u015f do\u011frusu... Mutfaktay\u0131z, ayd\u0131nl\u0131k ve ho\u015f bir Ekim havas\u0131. Bundan 6 ay \u00f6ncesi, bir gece d\u00fc\u015fm\u00fc\u015f ve kal\u00e7a kemi\u011fini k\u0131rm\u0131\u015f, \u00fcstelik fark edilene kadar 18 saat a\u00e7 susuz d\u00fc\u015ft\u00fc\u011f\u00fc yerde kalm\u0131\u015f, kap\u0131y\u0131 k\u0131r\u0131p hastaneye g\u00f6t\u00fcrm\u00fc\u015fler. Art\u0131k bu durumda g\u00f6zlerime de inanm\u0131yorum! <br\/> \u015eiirlerini getirdi i\u00e7eriden, kendi ezberden okuyor hepsini, ben de okuyorum \u015fiirlerimi taslaklardan. \u0130ki saat b\u00f6yle ge\u00e7ti ama ben ya\u015famaya devam ediyorum akl\u0131mda kalan sorularla! Bence genetik inceleme yap\u0131lmal\u0131, Beria Han\u0131m\u0131n gen\u00e7lik genleri \u00fczerine! <br\/>Baz\u0131 \u015fiirlerini teybe okumu\u015f, yani seslendirme bile yapm\u0131\u015f bir kaset kaydedici ile. Ama teybi bozuk oldu\u011fundan \u015fimdi yapam\u0131yormu\u015f. Hi\u00e7 \u00e2detim de\u011fil ama oturup teybini tamir etmi\u015ftim... <br\/>Evet, inece\u011fim dura\u011fa geldim, bir haz\u0131rl\u0131\u011f\u0131m yok, erteleyemiyorum da, ge\u00e7en y\u0131l konu\u015ftuklar\u0131m\u0131z\u0131 sorar\u0131m yine diyorum. \u0130yi de bu s\u00f6yle\u015fi niye? Hakk\u0131nda kitap yaz\u0131lmal\u0131, bu i\u015fin en ustalar\u0131 taraf\u0131ndan, en az bin sayfal\u0131k\u2026 Beria han\u0131m, kitap gibi derler ya \u00f6yle bir ki\u015fi, \u00e7evir \u00e7evir oku s\u0131k\u0131lmazs\u0131n. Ben en k\u0131sa haliyle bir s\u00f6yle\u015fi yapaca\u011f\u0131m. Unutmayay\u0131m diye bir saatlik kaset ald\u0131m, yeter herhalde...<br\/>Kap\u0131 a\u00e7\u0131l\u0131yor, ge\u00e7en y\u0131l bastonu vard\u0131 bu y\u0131l yok, g\u00f6zl\u00fckte takm\u0131yor. Ne yorgunluk kald\u0131 bende ne y\u0131lg\u0131nl\u0131k, yine u\u00e7up gittim...<br\/>Kekler ve klasik \u00e7ay tak\u0131mlar\u0131yla sohbet masas\u0131 haz\u0131rlam\u0131\u015f. S\u00f6yle\u015fiyi unuttum. Zaten benim sormama bile gerek b\u0131rakmadan anlat\u0131yor... <br\/><br\/>BS - A\u00e7\u0131lm\u0131\u015f bir teyp yok de\u011fil mi? Neden \u00e7ekiniyorum biliyor musunuz, etraf d\u00fc\u015f\u00fcnceleri sapt\u0131ran insanlarla dolu, oradan bir soru sorarlar ben onu cevaplayamam, \u00e7\u00fcnk\u00fc ben al\u0131\u015fk\u0131n de\u011filim, ona cevap veremem veremeyince de \u00fcz\u00fcl\u00fcr\u00fcm kahrolurum.<br\/><br\/>NEG - Var tabi, ben kendim i\u00e7in bir hat\u0131ra olarak kaydediyorum. Biraz \u015fiirden s\u00f6z eder misiniz? <br\/> <br\/>BS -  \u015eiir yazmaya orta mektebe giderken, Ankara \u00c7ankaya\u2019daki ba\u011flarda ba\u015flad\u0131m. \u0130nsan o ba\u011flarda otururken \u015fair olur bir kere. Sabah kalkt\u0131n\u0131z m\u0131 bu\u011fulu bir havada, asmalarda bu\u011fulu \u00fcz\u00fcmleri kendiniz kopar\u0131rd\u0131n\u0131z. 12 ya\u015f\u0131ndan beri \u015fiir yaz\u0131yorum, 300 den fazla \u015fiirim vard\u0131r herhalde. H\u00e2la yaz\u0131yorum, hatta y\u0131llar \u00f6ncesinin ya\u015fad\u0131klar\u0131m\u0131 yeni yaz\u0131yorum, mesela Paris\u2019te oldu\u011fum y\u0131llarda hissettiklerimi yeni yaz\u0131yorum. \u015eiirlerimi okuyan ki\u015filer bana hep sorarlar, ne kadar \u00e7ok \u00e2\u015f\u0131k olmu\u015fsun diye, asl\u0131nda o \u015fiirler bir ki\u015fiye duyulan a\u015fklar de\u011fil. \u015eiir benim i\u00e7in duygular\u0131m\u0131n ifadesi, ben kendimi \u015fair olarak g\u00f6rm\u00fcyorum. \u015eiirlerimin genel temas\u0131 dostluk, sevgi, a\u015fk ve do\u011fad\u0131r. Hece \u00f6l\u00e7\u00fcs\u00fc ile \u015fiir yazar\u0131m, \u00f6yle al\u0131\u015fm\u0131\u015f\u0131m yazmaya, fakat \u00f6l\u00e7\u00fcs\u00fcz olan \u015fiirleri de severim. \u015eiirlerimin bir b\u00f6l\u00fcm\u00fcn\u00fc eski T\u00fcrk\u00e7e ile yazm\u0131\u015ft\u0131m. H\u00fcz\u00fcn isimli bir \u015fiir kitab\u0131m bas\u0131lm\u0131\u015ft\u0131 eskiden ama \u015fimdi g\u00f6sterebilece\u011fim bask\u0131s\u0131 yok elimde. \u0130sterim bir \u015fiir kitab\u0131m olsun yeniden.<br\/><br\/>NEG -  Sizin ilgin\u00e7 bir do\u011fum hik\u00e2yeniz vard\u0131...<br\/><br\/>BS -  Evet. annem ve babam ailelerinin iste\u011fiyle evlenmi\u015fler. Benim do\u011fumum torpilliydi. Annem ve babam Kuran\u2019a yaz\u0131yorlar, istedikleri gibi; benim do\u011faca\u011f\u0131m saatimi, g\u00f6z rengimi ve di\u011fer detaylar\u0131. Onlar\u0131n yazd\u0131\u011f\u0131 tarih ve saate d\u00fcnyaya gelmi\u015fim. Aynen onlar\u0131n yazd\u0131\u011f\u0131 gibi\u2026 Ama annem \u00e7ok zorluklar \u00e7ekmi\u015f, k\u0131rk g\u00fcn karanl\u0131k bir odada yatmak zorunda kalm\u0131\u015f.<br\/><br\/>NEG -  \u00d6\u011frenim hayat\u0131n\u0131z\u0131n ho\u015f an\u0131lar\u0131n\u0131 dinlemek isterdim.<br\/><br\/> BS - Her zaman i\u00e7in \u015fans beni kollad\u0131. Ankara k\u0131z lisesinde okurken babam\u0131 \u0130stanbul\u2019a tayin ettiler. Babam beni ve k\u0131z karde\u015fimi Bo\u011fazi\u00e7i lisesine leyli verdi. Orada hayat\u0131m bamba\u015fka; erkek arkada\u015flar\u0131m var, \u015fiir gecelerimiz var, d\u00f6ner sahnemiz var. \u0130lk defa orada, ay \u0131\u015f\u0131\u011f\u0131 operetinde ay \u0131\u015f\u0131\u011f\u0131 rol\u00fcn\u00fc oynad\u0131m. Herkes mikrofonla sahnede \u015fark\u0131 s\u00f6ylerlerdi, benim sesimin g\u00fcrl\u00fc\u011f\u00fc \u00e7ok y\u00fcksekti, mikrofon kullanmazd\u0131m. \u0130nan\u0131r m\u0131s\u0131n\u0131z, Ankara\u2019ya evlenip gitti\u011fimde, siz ay \u0131\u015f\u0131\u011f\u0131 de\u011fil misiniz diye kolumdan tutarlard\u0131. <br\/>Babamlar Almanya\u2019dan bir s\u00fcr\u00fc ciciler getirmi\u015fler, ben olgunluktan bir dersten b\u00fct\u00fcnlemeye kalm\u0131\u015f\u0131m, giyinip s\u00fcslenirken imtihan zaman\u0131n\u0131 ka\u00e7\u0131rm\u0131\u015f\u0131m. Bakan beyin emriyle yeni imtihan a\u00e7\u0131ld\u0131! \u0130mtihana girdim. Bizim felsefe hocam\u0131z garip konu\u015furdu. Bana imtihanda \u201cacuk acuk ne biliyosan yaz, ka\u011fd\u0131 doldur\u201d dedi. Sonra s\u00f6zl\u00fcye ald\u0131lar; m\u00fcmeyyizler oturmu\u015flar \u201csana bir soru soraca\u011f\u0131z\u201d dediler. Soru \u015fuydu: \u201ce\u011fer e\u015finiz sizin \u00fcst\u00fcn\u00fcze birini alsa ne yapard\u0131n\u0131z? \u201d, \u201chemen oray\u0131 terk ederim\u201d dedim. Alk\u0131\u015flad\u0131lar, i\u015fte ben hayatta hep b\u00f6yle torpilliydim. Bo\u011fazi\u00e7i lisesinden bizim d\u00f6nemlerden birka\u00e7 \u00fcnl\u00fc isim vereyim. Kadir Has, Zeki M\u00fcren, Cihad Arman, Metin Sandalc\u0131. <br\/>Sonra ben \u00fcniversite imtihanlar\u0131na girdim, o zaman \u00fcniversite kazananlara para \u00f6deniyordu. Babac\u0131\u011f\u0131m da isterdi ki ben Almanca hocas\u0131 olay\u0131m, ayaklar\u0131m\u0131n \u00fczerine basay\u0131m, ondan sonra ayn\u0131 meslekten kendi se\u00e7ece\u011fim biriyle evleneyim. <br\/>Atat\u00fcrk okula gelmi\u015fti. Onun ile orada kar\u015f\u0131la\u015ft\u0131m. Harika g\u00f6zleri olan bir adamd\u0131. \u00c7ok karizmatikti. Ona a\u015fk hissetmedim, o bir kurtar\u0131c\u0131; \u00fclkemizin kurtar\u0131c\u0131s\u0131 diye bakt\u0131m. Bize hayat veren bir insan diye. \u00c7\u00fcnk\u00fc silmi\u015flerdi bizi haritadan.<br\/><br\/>NEG -  Sizin a\u015fk, evlilik ve aile hayat\u0131n\u0131z\u0131 merak ettim...<br\/>BS -  Ben galiba gen\u00e7li\u011fimde havai bir k\u0131zd\u0131m ondan a\u015fk olmad\u0131m. Ho\u015fland\u0131\u011f\u0131m ki\u015finin pantolonunun ucu \u015f\u00f6yle bir d\u00f6nse benim hislerim biterdi. E\u015fim; rahmetli operat\u00f6r Doktor Muzaffer Sezer\u2019dir. \u0130ki o\u011flum vard\u0131r, b\u00fcy\u00fck o\u011flum piyanisttir, piyano dersleri verir, di\u011fer o\u011flum \u0130sve\u00e7\u2019te di\u015f tabibidir. Be\u015f torunum var. <br\/>E\u015fim son derece duygusal ve efendi bir adamd\u0131, 40 sene sesinin tonunu y\u00fckselterek konu\u015fmad\u0131. Kap\u0131dan i\u00e7eri girer \u201ckontes neredesin\u201d derdi. Ben \u00f6yle bir hayat ya\u015fad\u0131m 40 sene, yoksa b\u00f6yle kal\u0131r m\u0131yd\u0131m? \u00d6nce babam, sonra kocam beni sak\u0131nd\u0131. Ben hayat\u0131 yaln\u0131z kal\u0131nca tan\u0131d\u0131m, ka\u00e7t\u0131m hep insanlardan, kendi d\u00fcnyama s\u0131\u011f\u0131nd\u0131m, benim d\u00fcnyam; kendi kurdu\u011fum d\u00fcnyama. <br\/>Ben g\u00f6steri\u015fli bir k\u0131zd\u0131m. 20 ya\u015f\u0131mda bile de\u011fildim. Liseden mezun olmu\u015fum, annem hep ba\u015f\u0131ma bir i\u015f gelecek diye korkard\u0131, ille evlenmemi isterdi, babam;  hayat\u0131n\u0131 kazans\u0131n benim k\u0131z\u0131m ondan sonra derdi. Onun i\u00e7in ben pek tekin de\u011filim, ben de annem istiyor diye evlendim. E\u015fim annemle tan\u0131\u015f\u0131yor, annem konu\u015fmas\u0131 g\u00fczel, sempatik, g\u00fczel, s\u0131cak bir han\u0131md\u0131. Anneme; \u201cSizin k\u0131z\u0131n\u0131z var m\u0131\u201d diyor, direk s\u00f6yl\u00fcyor, \u201cbeni g\u00f6t\u00fcr\u00fcr m\u00fcs\u00fcn\u00fcz k\u0131z\u0131n\u0131z\u0131 g\u00f6reyim\u201d. E\u015fimle geldiler, e\u015fim beni g\u00f6rd\u00fc, babam da katiyen evlenmemi istemiyor. Babam o arada makine almak i\u00e7in Almanya\u2019da. E\u015fim acele evlenelim diye, alelacele, bebek bekliyor raporu verdi bana. Annem \u00e7ok istiyor, ne yapaca\u011f\u0131m\u0131 \u015fa\u015f\u0131rd\u0131m, adama da bakt\u0131m, efendi bir adam. \u00dcniversite yollar\u0131n\u0131 gidip gelmektense evlenelim bari dedim. Birka\u00e7 sene evvel \u015furada oturuyorum, d\u00fc\u015f\u00fcnd\u00fcm hat\u0131ralar\u0131m\u0131, e\u015fim y\u0131llar \u00f6nce \u00f6lm\u00fc\u015f, bana bebek bekliyor diye rapor veren adamla nas\u0131l evlendim diye sinirlendim, reaksiyonun da bu kadar erken \u00e7\u0131kan\u0131 az g\u00f6r\u00fcn\u00fcr! Neyse hemen nik\u00e2h\u0131m\u0131z oldu ve Ankara\u2019ya gittik. O arada babam geldi, ne oluyor diye sitem etti anneme... O zaman anneler h\u00e2kim, hele benim annem iradesi g\u00fc\u00e7l\u00fc bir kad\u0131nd\u0131, o hayat\u0131n\u0131 kendisi y\u00f6netmi\u015fti. Babac\u0131\u011f\u0131m yumu\u015fakt\u0131 vazifesi d\u0131\u015f\u0131nda, her \u015feyle annem ilgilenirdi, babama buyur edilirdi. Ama evlili\u011fimde 40 sene mutlu oldum. E\u015fim beni ho\u015f tutard\u0131, sayg\u0131s\u0131zl\u0131\u011f\u0131 da yoktu. Ben ona \u00e2\u015f\u0131k de\u011fildim, o bana \u00e2\u015f\u0131kt\u0131. Bir gece uyand\u0131 \u201cBak sana bir \u015fey s\u00f6yleyece\u011fim, kendine iyi bak sana bir \u015fey olursa ben yaln\u0131z yapamam, mutlak bir kad\u0131na ihtiyac\u0131m var ama evlenmem, ben \u00f6l\u00fcr\u00fcm sen evlenirsen hortlar da gelirim bilesin\u201d dedi.<br\/>Babam benimle \u00e7ok ilgilendi, ben yaramaz de\u011fildim, ama garip bir k\u0131zd\u0131m Bo\u011fazi\u00e7i lisesinde okuyorum, son s\u0131n\u0131ftay\u0131m, annemler Almanya\u2019ya gittiler, ben babaannemdeyim, s\u0131cak bir zaman, gece geceli\u011fimi suya bat\u0131r\u0131r \u00e7\u0131kart\u0131r giyip yatard\u0131m, zat\u00fcrree oldum. Hastaneye g\u00f6t\u00fcrd\u00fc babam, hastanede \u00fcltraviyole \u0131\u015f\u0131\u011f\u0131 var, g\u00f6zl\u00fck veriyorlar, ben bunu neden takarlar ki deyip \u00e7\u0131kar\u0131yorum g\u00f6zl\u00fc\u011f\u00fc, oradan g\u00f6z doktoruna tabi\u2026 Kurtuluyorum ama babama hi\u00e7 huzur vermemi\u015ftim. O y\u00fczden babac\u0131\u011f\u0131m, bu u\u00e7ar\u0131l\u0131klar\u0131m y\u00fcz\u00fcnden bana \u201c\u00f6lmenin daha kolay yollar\u0131 vard\u0131r k\u0131z\u0131m\u201d bile demi\u015fti. <br\/>Nekahet devrindeyim ayakta zor duruyorum, pencereden bak\u0131yorum, rahmetli Atat\u00fcrk\u2019\u00fc g\u00f6t\u00fcr\u00fcyorlard\u0131 Ankara\u2019ya ve \u201cAtama Ta\u015f Olayd\u0131m\u201d \u015fiirini aynen yazd\u0131m, hi\u00e7 de\u011fi\u015ftirmedim. <br\/>NEG -   Te\u015fekk\u00fcrler Beria han\u0131m, siz bir \u015fahanesiniz...<br\/><br\/>B\u00f6yle bir s\u00f6yle\u015fiyi kasetten yaz\u0131ya d\u00f6kmek zor, \u00e7\u00fcnk\u00fc kaseti dinlerken dal\u0131p gidiyorum ho\u015f sohbetimize, baz\u0131 \u015feyleri anlat\u0131rken \u015five de\u011fi\u015ftirerek anlat\u0131yor, g\u00fcl\u00fcyorum kahkaha ile. Yakla\u015f\u0131k 3 saat sonra oradan ku\u015f gibi hafifleyip u\u00e7arak evime d\u00f6n\u00fcyorum. Yazacak \u00e7ok fazla \u015fey kald\u0131...<br\/><br\/>Beria Sezer han\u0131mefendi ile yapt\u0131\u011f\u0131m bu s\u00f6yle\u015fi; 2005 tarihinde  www.merihli.com    ve  www.radyomedcezir.com  sitelerinde yay\u0131nlanm\u0131\u015ft\u0131r. <br\/><br\/>S\u00f6yle\u015fi ses kay\u0131tlar\u0131n\u0131n bir k\u00fc\u00e7\u00fck b\u00f6l\u00fcm\u00fc \u201cNEG\u2019le birlikte D\u00fcnden Yans\u0131malar\u201d program\u0131nda sesli olarak yay\u0131nlanm\u0131\u015ft\u0131r. <br \/>\n<br \/>\n\n \n"
}