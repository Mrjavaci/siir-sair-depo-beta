{
    "Adi": "Walt Whitman",
    "dogumTarihi": "31 May\u0131s 1819 - 26 Mart 1892\n",
    "sairHayati": "\n\n \n\nABD'li \u015fair ve yazar. Ailesi \u00e7ift\u00e7iydi. D\u00f6rt ya\u015f\u0131ndayken New York\u2019un Brooklyn semtine ta\u015f\u0131nd\u0131lar. Ev ge\u00e7imine katk\u0131da bulunmas\u0131 gerekti\u011fini 11 ya\u015f\u0131nda anlad\u0131 ve okulu b\u0131rak\u0131p \u00e7\u0131rakl\u0131klara ba\u015flad\u0131 (1830) . Bir matbaada \u00e7al\u0131\u015f\u0131rken dizgicili\u011fi \u00f6\u011frendi. Kendini yeti\u015ftiren okumalarla do\u011fa vergisi \u015fiir-yaz\u0131 yetene\u011fini besleyip g\u00fc\u00e7lendirmek olanaklar\u0131n\u0131 buldu, k\u00fc\u00e7\u00fck bir ta\u015fra gazetesinin (Long Islander, 1838-1839)  yaz\u0131 ve y\u00f6netim i\u015flerini \u00fcstlendi\u011fi zaman 21 ya\u015f\u0131ndayd\u0131.<br\/><br\/>Brooklyn\u2019de yay\u0131mlanan daha etkin bir gazeteye yazar oldu (Daily Eagle) , k\u0131sa s\u00fcrede de y\u00f6netimini \u00fcstlendi (1846-1848) . Ya\u015fam\u0131n\u0131n ba\u015flang\u0131\u00e7 d\u00f6nemlerinde yeterli bir ilgiye kavu\u015fmam\u0131\u015f olan Whitman\u2019in bu d\u00f6nemdeki \u00fcr\u00fcnleri neden sonra derlenip ba\u015flanacakt\u0131r. Bu y\u0131llarda Shakespeare'in oyunlar\u0131ndan tatlar almaya, \u0130talyan operalar\u0131n\u0131 izlemeye, g\u00fczelliklere d\u00fc\u015fk\u00fcn \u00f6zg\u00fcrce bir ya\u015fam s\u00fcrmeye ba\u015flayabildi. Kendini yeti\u015ftirmede yararland\u0131\u011f\u0131 kaynaklar\u0131 buldu: Kutsal Kitap, Homeros, Dante, Ossian, Walter Scott, Goethe, Cariyle, Emerson vb.<br\/><br\/>Gazete yaz\u0131lar\u0131yla k\u00f6leli\u011fe kar\u015f\u0131t, i\u015f\u00e7i haklar\u0131ndan yana, \u00f6zg\u00fcrl\u00fck sava\u015f\u00e7\u0131s\u0131, yoksullara yalan, insanca ko\u015fullar\u0131n \u00f6zleminde \u00fclk\u00fcc\u00fc bir \u00e7izgi izledi. K\u0131sa s\u00fcre New Orleans\u2019ta \u00e7al\u0131\u015ft\u0131. New York\u2019a d\u00f6n\u00fcnce ya\u015fam\u0131 yaz\u0131 yeti\u015ftirmekle, ge\u00e7im paras\u0131n\u0131 babas\u0131n\u0131n marangozluk i\u015fine yard\u0131m etmekle (1851-1854) , ilk \u015fiirlerini yay\u0131mlatmakla (New York Tribune, 1854) , k\u00f6leli\u011fe kar\u015f\u0131 direnenlerin gazetesi Freeman\u2019a g\u00f6n\u00fcll\u00fc hizmetle ge\u00e7ti. Sonunda ilk \u015fiir derlemesini bast\u0131rd\u0131: Leaves of Grass (\u00c7imen Yapraklar\u0131 1855) . Bu kitap okurun ilgisini \u00e7ekmeyince ilk bas\u0131m\u0131nda yaln\u0131zca 94 sayfa olan kitab\u0131n\u0131, yeni ve \u00f6zg\u00fcn eklemelerle 384 sayfaya \u00e7\u0131kartarak ertesi y\u0131l ayn\u0131 adla yeniden yay\u0131mlatt\u0131 (1856) .<br\/><br\/>Ya\u015f\u0131 ge\u00e7ti\u011fi i\u00e7in cephede de\u011fil hastabak\u0131c\u0131 olarak askeri hastanelerde \u00e7al\u0131\u015farak yurduna hizmet etti (1862-1864) . \u0130nsan ac\u0131lar\u0131n\u0131 g\u00f6zlemekten gelen y\u00fcrek burkuntusuyla sava\u015f \u015fiirleri yazd\u0131: Drum Taps (Trampet Sesleri)  1865. Bu k\u00fc\u00e7\u00fck kitaptaki sava\u015f ac\u0131s\u0131yla bar\u0131\u015f \u00f6zlemlerini dile getiren \u00fcr\u00fcnleri de ana kitab\u0131n\u0131n 4. bas\u0131m\u0131na ayr\u0131 bir b\u00f6l\u00fcm olarak ekledi (1867) . Sava\u015f\u0131n biti\u015fiyle Lincoln\u2019\u00fcn \u00f6l\u00fcm yas\u0131 birlikte geldi, Washington\u2019da \u0130\u00e7i\u015fleri Bakanl\u0131\u011f\u0131n\u0131n K\u0131z\u0131lderililerle ilgili b\u00f6l\u00fcm\u00fcnde bir memurlu\u011fa ge\u00e7tiyse de \u00e7abucak uzakla\u015ft\u0131r\u0131ld\u0131 (1864) . Yanda\u015flar\u0131n\u0131n deste\u011fiyle bu kez Adalet Bakanl\u0131\u011f\u0131nda k\u00fc\u00e7\u00fck bir g\u00f6rev ald\u0131 (1864-1874) . Arada \u015fair d\u00fczyaz\u0131lar\u0131n\u0131 kitapla\u015ft\u0131rd\u0131: Democratic Vistas (Demokratik G\u00f6r\u00fcn\u00fcmler)  1871. 1873\u2019te k\u0131sa bir s\u00fcre bir inme, annesinin \u00f6l\u00fcm haberiyle birlikte geldi; i\u015fini b\u0131rak\u0131p New Jersey\u2019de yaln\u0131zl\u0131\u011f\u0131 ye\u011fledi. \u00d6l\u00fcm\u00fcne kadar da oradan ayr\u0131lmad\u0131. B\u00fct\u00fcn Eserleri (10 cilt)  1902\u2019de yay\u0131mland\u0131. \u015eiirden \u00f6l\u00e7\u00fc-uyak-naz\u0131m bi\u00e7imi-ko\u015fuk birimi gibi geleneksel \u00f6\u011felerine s\u0131rt \u00e7evirir; duygular\u0131n co\u015fkusu, tutkular\u0131n s\u0131cakl\u0131\u011f\u0131yla insanl\u0131\u011f\u0131n b\u00fct\u00fcn \u00f6zelliklerini verir. Sanat\u00e7\u0131l\u0131\u011f\u0131n\u0131n niteliklerini \u00f6zetleyen baz\u0131 sat\u0131rlar, onun Amerika\u2019 daki yeni halk\u0131n erdemlerini dile getirdi\u011fini belirtirler. <br \/>\n<br \/>\n\n \n Eserleri <br \/>\n\n\u00c7imen Yapraklar\u0131 \n \n"
}