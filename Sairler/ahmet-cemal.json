{
    "Adi": "Ahmet Cemal",
    "dogumTarihi": "5 Mart 1942 -\n",
    "sairHayati": "\n\n \n\nAhmet Cemal, 5 Mart 1942 tarihinde \u0130zmir'de do\u011fdu. \u0130stanbul'da, Moda \u0130lkokulu'ndan sonra Sankt Georg Avusturya Lisesi'ni ve \u0130stanbul \u00dcniversitesi Hukuk Fak\u00fcltesi'ni bitirdi. Ayn\u0131 fak\u00fcltede bir s\u00fcre asistanl\u0131k yapt\u0131. \u0130stanbul, Avusturya K\u00fclt\u00fcr Ata\u015feli\u011fi'nde bas\u0131n dan\u0131\u015fman\u0131 olarak \u00e7al\u0131\u015ft\u0131. \u0130stanbul \u00dcniversitesi Yabanc\u0131 Diller Okulu Almanca B\u00f6l\u00fcm\u00fc'nde ve Edebiyat Fak\u00fcltesi Alman Filolojisi B\u00f6l\u00fcm\u00fc'nde \u00e7eviri dersleri verdi. \u201cYeni Ufuklar\u201d, \u201cVarl\u0131k\u201d, \u201cYazko Edebiyat\u201d, \u201cGergedan\u201d, \u201cArgos\u201d ve \u201cMilliyet Sanat\u201d dergilerinde yazd\u0131. Memet Fuat ve Mustafa Kemal A\u011fao\u011flu'nun davetleri \u00fczerine \"Yazko\" \u00e7eviri dergisini kurdu ve y\u00f6netti. Ayr\u0131ca Yazko'da genel yay\u0131n koordinat\u00f6r\u00fc olarak \u00e7al\u0131\u015ft\u0131. Anadolu \u00dcniversitesi'nde 19 y\u0131l s\u00fcreyle, lisans ve lisans\u00fcst\u00fc d\u00fczeyinde olmak \u00fczere, \u0130leti\u015fim Bilimleri Fak\u00fcltesinde Sanat Tarihi, Estetik, K\u00fclt\u00fcr Tarihi, Metin Yaz\u0131m\u0131 ve Metin \u00c7\u00f6z\u00fcmleme; G\u00fczel Sanatlar Fak\u00fcltesinde, Temel Sanat Kavramlar\u0131; Devlet Konservatuvar\u0131 Tiyatro B\u00f6l\u00fcm\u00fc'nde D\u00fcnya Tiyatro Tarihi, \u00c7a\u011fda\u015f Tiyatro ve Tiyatro Esteti\u011fi dersleri verdi. \u0130stanbul \u00dcniversitesi ile Mimar Sinan \u00dcniversitesi tiyatro b\u00f6l\u00fcmlerinde D\u00fcnya Tiyatro Tarihi ve Tiyatro Edebiyat\u0131 derslerini \u00fcstlendi. Bah\u00e7e\u015fehir \u00dcniversitesi'nde 4 y\u0131l boyunca Antik \u00c7a\u011fdan g\u00fcn\u00fcm\u00fcze Ele\u015ftirel D\u00fc\u015f\u00fcncenin Tarihi, Estetik ve Genel Sanat Kavramlar\u0131 derslerini verdi.<br\/><br\/>Ingeborg Bachmann, Walter Benjamin, Bertolt Brecht, Hermann Broch, Elias Canetti, Paul Celan, Ernst Fischer, J.W.v. Goethe, E.H. Gombrich, Friedrich H\u00f6lderlin, Franz Kafka, Heinrich von Kleist, Georg Lukacs, Robert Musil, Friedrich Nietzsche, Novalis, Erich Maria Remerque, Rainer Maria Rilke, Friedrich Schiller, Anna Sekers, Manes Sperber, Georg Trakl ve Stefan Zweig'\u0131n \u00e7e\u015fitli eserlerini T\u00fcrk\u00e7eye \u00e7evirdi.Deneme ve makaleleri \u201cOdak Noktas\u0131nda Ya\u015fananlar\u201d, \u201cYa\u015famdan \u00c7evirdiklerim\u201d, \u201c\u015eeref Bey Art\u0131k Burada Ya\u015fam\u0131yor\u201d, \u201cBizi Ya\u015fatanlar ve \u00d6ld\u00fcrenler\u201d, \u201cArad\u0131\u011f\u0131m\u0131z Tiyatro\u201d, \u201cOynamak Varken\u201d, \u201cSanat \u00dczerine Denemeler\u201d, \u201c\u0130nsana d\u00f6nmek\u201d, \u201cGiderayak\u201d, \u201cLanetlenmi\u015f A\u011fustosb\u00f6cekleri\u201d, \u201cOkuyan Gen\u00e7li\u011fe Mektuplar\u201d ba\u015fl\u0131klar\u0131yla kitapla\u015ft\u0131. \u015eiirleri \u201cGe\u00e7mi\u015f Bir Dua Kitab\u0131ndan\u201d ad\u0131yla \u00e7\u0131kt\u0131. \u201cK\u0131y\u0131da Ya\u015famak\u201d adl\u0131 bir roman\u0131 ve \u201cDokunmak\u201d adl\u0131 bir \u00f6yk\u00fc kitab\u0131, \u201cBen, Naz\u0131m, Ya\u015farken ve \u00d6l\u00fcrken\u201d ve \u201cDelili\u011fe \u00d6vg\u00fcye Methiye\u201d adl\u0131 oyunlar\u0131 var.<br\/><br\/>Rahmetli Onur Bayraktar taraf\u0131ndan kurulan St\u00fcdyo Drama tiyatro toplulu\u011funda sanat dan\u0131\u015fman\u0131 ve Prof. Dr. \u0130smail Ersevim ile birlikte ara\u015ft\u0131rma birimi y\u00f6neticisi olarak \u00e7al\u0131\u015ft\u0131. \u201cBen, Naz\u0131m, Ya\u015farken ve \u00d6l\u00fcrken\u201d adl\u0131 oyunu ayn\u0131 topluluk taraf\u0131ndan sergilendi. D\u00fcnyaca \u00fcnl\u00fc tiyatro adam\u0131 Mehmet Ulusoy'un iste\u011fi \u00fczerine kaleme ald\u0131\u011f\u0131 \u201cDelili\u011fe \u00d6vg\u00fc'ye Methiye\u201d \u0130stanbul Devlet tiyatrosu repertuar\u0131na al\u0131nd\u0131 ve provalara ba\u015fland\u0131, ancak Mehmet Ulusoy'un \u00f6l\u00fcm\u00fc nedeniyle sahnelenemedi. Bu oyun daha sonra Kocaeli B\u00fcy\u00fck\u015fehir Belediye Tiyatrolar\u0131 Tiyatro Okulu \u00f6\u011frencileri taraf\u0131ndan ve de\u011ferli y\u00f6netmen Ufuk A\u015far\u0131 rejisi ile, \u0130zmit'te S\u00fcleyman Demirel K\u00fclt\u00fcr Merkezi salonunda b\u00fcy\u00fck bir ba\u015far\u0131yla sahnelendi.<br\/><br\/>1988 y\u0131l\u0131nda T\u00fcrk k\u00fclt\u00fcr\u00fcne yapt\u0131\u011f\u0131 hizmetler nedeniyle, Ahmet Cemal'e Anadolu \u00dcniversitesi Senatosu Taraf\u0131ndan Fahri Doktor \u00fcnvan\u0131 verildi. 2010 y\u0131l\u0131nda Avusturya Cumhurba\u015fkan\u0131 taraf\u0131ndan, Avusturya Federal Cumhuriyeti Alt\u0131n Liyakat Ni\u015fan\u0131 ile onurland\u0131r\u0131ld\u0131. Ayn\u0131 y\u0131l, T\u00fcrkiye Cumhuriyeti ve Federal Almanya Cumhuriyeti taraf\u0131ndan ilk kez d\u00fczenlenen \u201dTarabya \u00c7eviri \u00d6d\u00fclleri\u201d \u00e7er\u00e7evesinde Almancadan T\u00fcrk\u00e7eye \u00e7eviri dal\u0131nda b\u00fcy\u00fck \u00f6d\u00fcle lay\u0131k g\u00f6r\u00fcld\u00fc. \u201cLanetlenmi\u015f A\u011fustosb\u00f6cekleri\u201d adl\u0131 deneme kitab\u0131yla T\u00fcrkiye Gazeteciler Cemiyeti 2012 Edebiyat \u00d6d\u00fcl\u00fc'n\u00fc kazand\u0131. Ayn\u0131 y\u0131l T\u00fcrk Dil Kurumu'nun kurulu\u015funun 80. y\u0131l d\u00f6n\u00fcm\u00fc nedeniyle Dil Derne\u011fi taraf\u0131ndan kendisine 80. Dil Bayram Onur \u00d6d\u00fcl\u00fc verildi. 2013 y\u0131l\u0131nda T\u00dcYAP taraf\u0131ndan on sekizincisi d\u00fczenlenen \u0130zmir Kitap Fuar\u0131n\u0131n Onur Yazar\u0131 se\u00e7ildi. 2014 y\u0131l\u0131nda ise Hermann Broch'tan yapt\u0131\u011f\u0131 \u201cVergilius'un \u00d6l\u00fcm\u00fc\u201d ba\u015fl\u0131kl\u0131 roman \u00e7evirisi ile, edebi \u00e7eviri dal\u0131nda Avusturya B\u00fcy\u00fck Devlet \u00d6d\u00fcl\u00fc'ne lay\u0131k g\u00f6r\u00fcld\u00fc.<br\/><br\/>Halen Cumhuriyet gazetesinde ve \u0130leri Haber sitesinde k\u00f6\u015fe yazar\u0131 olan Ahmet Cemal, 2013-2014 akademik y\u0131l\u0131nda Naz\u0131m Hikmet Akademisi'nde \u201cSanat\u0131n, Bilimin ve Edebiyat\u0131n Toplumsal Tarihi\u201d, \u201cBa\u015flang\u0131\u00e7tan G\u00fcn\u00fcm\u00fcze Ele\u015ftirel D\u00fc\u015f\u00fcncenin Geli\u015fmesi\u201d ve \u201cEstetik\u201d ba\u015fl\u0131kl\u0131 dersleri verdi. 2014 Haziran\u0131nda Akademi'den ayr\u0131larak Moda'da \u00f6\u011frencileri ile birlikte Ahmet Cemal K\u00fclt\u00fcr At\u00f6lyesi'ni (ACKA)   kurdu. <br \/>\n<br \/>\n\n \n Eserleri <br \/>\n\nKitaplar\u0131\r<br\/>Biz Sevmeyi Ne Zaman Unuttuk? \r<br\/>\u00d6nce \u015eairleri Yakt\u0131lar\r<br\/>Lanetlenmi\u015f A\u011fustosb\u00f6cekleri\r<br\/>Bizi Ya\u015fatanlar ve \u00d6ld\u00fcrenler\r<br\/>Oynamak Varken\r<br\/>Arad\u0131\u011f\u0131m\u0131z Tiyatro\r<br\/>Dokunmak\r<br\/>\u015eeref Bey Art\u0131k Burada Ya\u015fam\u0131yor\r<br\/>Bu Tufandan Sonra Ingeborg Bachmann'dan Se\u00e7me Yaz\u0131lar\r<br\/>Bir Katedral \u0130n\u015fa Etmek\r<br\/>K\u0131y\u0131da Ya\u015famak\r<br\/>\u0130nsana D\u00f6nmek\r<br\/>Sanat \u00dczerine Denemeler\r<br\/>Gece mi Tek Ger\u00e7e\u011fimiz\r<br\/>Ya\u015famdan \u00c7evirdiklerim\r<br\/>Ge\u00e7mi\u015f Bir Dua Kitab\u0131ndan\r<br\/>Odak Noktas\u0131nda Ya\u015fananlar\r<br\/>Okuyan Gen\u00e7li\u011fe Mektuplar \n \n"
}