{
    "Adi": "Kenan \u015eahbudak",
    "dogumTarihi": "1963\n",
    "sairHayati": "\n\n \n\nMalatya ilinin, Hekimhan il\u00e7esi, K\u00f6yl\u00fc k\u00f6y\u00fcnde do\u011fmu\u015fum.<br\/>\u0130lkokul, 1-2 ve 3. s\u0131n\u0131flar\u0131n\u0131 Ankara'da, 4. ve 5. s\u0131n\u0131flar\u0131n\u0131 k\u00f6y\u00fcm\u00fczde  okudum. Orta ve lise \u00f6\u011frenimimi Ankara'da tamamlad\u0131m. Bir yandan ticaretle u\u011fra\u015f\u0131rken di\u011fer yandan y\u00fcksek \u00f6\u011frenime devam edip, Anadolu \u00dcniversitesi \u0130\u015fletme B\u00f6l\u00fcm\u00fc\u2019nden mezun oldum.<br\/><br\/>1982 y\u0131l\u0131nda halk bilim derneklerine \u00fcye olarak, \u00e7e\u015fitli faaliyetlerde bulundum. Nota e\u011fitimi ald\u0131m, \u00e7e\u015fitli dernek korolar\u0131nda saz ve ses sanat\u00e7\u0131l\u0131\u011f\u0131 yapt\u0131m. 1984 y\u0131l\u0131nda Ozan-Der'e \u00fcye oldum, bir d\u00f6nem genel sekreterli\u011fini yapt\u0131m. 1989 y\u0131l\u0131nda baz\u0131 ozan arkada\u015flarla birlikte Ha\u015f-Koop'u kurduk. Birka\u00e7 sene ba\u011flama kurslar\u0131 d\u00fczenleyip, ders verdim. 1990 y\u0131l\u0131nda, Mamak Belediyesi Halk M\u00fczi\u011fi Toplulu\u011fu\u2019nu kurdum ve dokuz y\u0131l koro \u015fefli\u011fini yapt\u0131m. 1999 y\u0131l\u0131nda yine ozan arkada\u015flar\u0131mla birlikte T\u00fcm Halk Ozanlar\u0131 K\u00fclt\u00fcr ve Dayan\u0131\u015fma Toplulu\u011fu'nu (THT)   kurduk. <br\/><br\/>\u015eiire olan tutkum, Ozan-Der'e \u00fcye olmamla ba\u015flad\u0131. O zaman\u0131n usta ozanlar\u0131ndan \u00e7ok \u015fey \u00f6\u011frendim. \u00d6zellikle hem\u015fehrim ve yak\u0131n\u0131m olan Ekberi ve Cansever'in bana katk\u0131lar\u0131 \u00e7ok b\u00fcy\u00fckt\u00fcr. Halk edebiyat\u0131n\u0131 ara\u015ft\u0131rarak, usta ozanlar\u0131n kitaplar\u0131n\u0131 okuyup inceleyerek kendimi geli\u015ftirdim. Mahlas olarak \u015eAHBUDAK ismini kullan\u0131yorum.<br\/><br\/>Yurt i\u00e7inde d\u00fczenlenen \u00e7e\u015fitli festival, yar\u0131\u015fma ve konserlere kat\u0131larak \u00f6d\u00fcller ald\u0131m. \u015eiirlerim dergi, kitap ve antolojilerde yay\u0131mland\u0131. Ozan ve sanat\u00e7\u0131 arkada\u015flar\u0131mla birlikte 6 adet, solo olarak da 1 adet kaset \u00e7al\u0131\u015fmam oldu. Baz\u0131 sanat\u00e7\u0131 ve ozan arkada\u015flar\u0131n kaset y\u00f6netmenli\u011fini yapt\u0131m.<br\/>K\u00f6yl\u00fclerimle birlikte, bir d\u00f6nem ba\u015fkanl\u0131\u011f\u0131n\u0131 da yapt\u0131\u011f\u0131m K\u00f6y-Der'i kurduk.<br\/><br\/>Baz\u0131 \u00f6zel radyo ve televizyonlarda halk k\u00fclt\u00fcr\u00fc ile ilgili programlar haz\u0131rlad\u0131m ve sundum. Halen THT'nin yay\u0131n organ\u0131  olan  'OZANCA' dergisinin yay\u0131n y\u00f6netmenli\u011fini yapmaktay\u0131m.<br\/><br\/>Sevgili dostlar\u0131m, sizin de anlayaca\u011f\u0131n\u0131z gibi, ozanl\u0131k gelene\u011fine bir halka olmak, duyarl\u0131 insanlarla birlikte hep daha iyi bir \u015feyler yapmak i\u00e7in s\u00fcrekli m\u00fccadele ettim, ediyorum. Bu m\u00fccadelede beni yanl\u0131z b\u0131rakmayan e\u015fim Asiye\u2019ye, \u00e7ocuklar\u0131m Deyi\u015f ve Ezgi\u2019ye, deste\u011fini esirgemeyen t\u00fcm dostlar\u0131ma, ozan arkada\u015flar\u0131ma ve siz sevgili okurlar\u0131ma i\u00e7ten te\u015fekk\u00fcr ediyorum.<br\/><br\/>Felsefem; insanca ya\u015famak, gelecek ku\u015faklara temiz bir d\u00fcnya b\u0131rakmakt\u0131r. Bu yolda hep beraber olabilmek dile\u011fiyle... <br \/>\n<br \/>\n\n \n Eserleri <br \/>\n\nTHT Ozanlar Antolojisi 2002, Mamak'ta ya\u015fayan Halk Ozanlar\u0131 1998, Halk A\u015f\u0131klar\u0131 Antolojisi 1990, Ozanca 2000-2002, Destan Olurum 2005 \n \n"
}