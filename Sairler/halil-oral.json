{
    "Adi": "Halil Oral",
    "dogumTarihi": "1960\n",
    "sairHayati": "\n\n\n11 \u015eubat, 1960 tarihinde Tav\u015fanl\u0131\u2019ya ba\u011fl\u0131 K\u0131\u015flademirli k\u00f6y\u00fcnde \u00e7ift\u00e7i bir ailenin; en b\u00fcy\u00fckleri k\u0131z olan d\u00f6rd\u00fcnc\u00fc \u00e7ocu\u011fu olarak d\u00fcnyaya gelmi\u015fim. Kendimi tan\u0131mamla birlikte aileme \u00e7ift\u00e7ilik i\u015flerinde yard\u0131mc\u0131 olmakla ba\u015flad\u0131 \u00e7ocukluk y\u0131llar\u0131m. Do\u011fayla i\u00e7 i\u00e7e olman\u0131n yan\u0131 s\u0131ra, kendi oyuncaklar\u0131m\u0131z\u0131 kendimiz  \u00fcreterek devam etti ya\u015fam. Minnac\u0131k bedenim karasabanla, pullukla ilkokula ba\u015flar ba\u015flamaz sarma\u015f dola\u015f oldu. Kimi zaman orak sallad\u0131m tarlada, kimi zaman s\u0131\u011f\u0131r otlatt\u0131m papatyal\u0131 k\u0131rlarda. Alt\u0131 ya\u015f\u0131ma bast\u0131\u011f\u0131mda k\u00f6y\u00fcm\u00fczdeki ilkokula ba\u015flad\u0131m s\u00fct tozlar\u0131 i\u00e7erek. Tabiat\u0131 tan\u0131m\u0131\u015fl\u0131\u011f\u0131n \u00fcst\u00fcne okumay\u0131 \u00f6\u011frenmek, duygular\u0131 dillendirmeme ve yazmama b\u00fcy\u00fck fayda sa\u011flad\u0131. Kimi zaman kar\u0131ncay\u0131, kimi vakit ser\u00e7eyi dillendirirken, bazen de hayat\u0131m\u0131z \u015fiir olmaya ba\u015flad\u0131 \u00e7ocuk\u00e7a.<br\/>Bir zeytini ekme\u011fe kat\u0131k edemedi\u011fim y\u0131llard\u0131 orta okul y\u0131llar\u0131m.  Ufak tefek b\u00fcnyemle kar k\u0131\u015f demeden on kilometrelik yolu sabah ak\u015fam gelip giderek s\u00fcrd\u00fcr\u00fcrken, ortaokul \u00fc\u00e7te \u00f6zel nedenlerle \u0130zmir \u2013E\u015fref pa\u015fa \u2013 Kestelli Ortaokuluna devam ettim. \u0130lk defa gurbete \u00e7\u0131kman\u0131n h\u00fczn\u00fc de y\u00fcre\u011fime dolmas\u0131ndan olmal\u0131 ki, daha \u00e7ok \u015fiir yazmaya ba\u015flad\u0131m. Gurbetlik bir etken olsa da \u015fiirlerim daha \u00e7ok do\u011fa ve ya\u015fanm\u0131\u015fl\u0131klar \u00fczerineydi. Bu d\u00f6nemde yazd\u0131klar\u0131m zaman\u0131n b\u00f6lgesel gazetelerinde  \u201cYeni As\u0131r ve Demokrat \u0130zmir\u201d de yay\u0131nland\u0131. Okulum tam bitecekken k\u00f6y\u00fcme d\u00f6nd\u00fcm. Ertesi y\u0131l tekrar De\u011firmisaz ortaokuluna devam ederek bitirdim. \u00d6\u011fretmenlerim \u0131srarla Klasik Liseye devam etmemi isterken, ekonomik sebepler y\u00fcz\u00fcnden End\u00fcstri Meslek Lisesine, (torna, tesviye)   kayd\u0131m\u0131 yapt\u0131rd\u0131m. Yine hafta sonlar\u0131 \u00e7ift\u00e7ili\u011fin yan\u0131nda ticaret yapmaya da ba\u015flad\u0131k k\u00f6yde. \u015eiir yazman\u0131n yan\u0131na ba\u011flama eklendi bu y\u0131llarda. 1977-78 y\u0131l\u0131nda mezun olduktan sonra vekil \u00f6\u011fretmenli\u011fe m\u00fcracaat ederek Da\u011fdemirli K\u00f6y\u00fcnde bir m\u00fcddet g\u00f6rev yapt\u0131m. Bu g\u00f6rev sonras\u0131nda \u00f6zel firmalarda Kaynak\u00e7\u0131 Usta ve Makine \u0130\u015fletmecisi olarak \u00e7al\u0131\u015ft\u0131m. Bilahare k\u00f6y\u00fcm\u00fcz ilkokulunda vekil \u00f6\u011fretmen olarak g\u00f6rev yapt\u0131ktan sonra 1980 y\u0131l\u0131n\u0131n Temmuzunda \u0130zmir \u2013Narl\u0131dere\u2019de \u0130stihkam s\u0131n\u0131f\u0131nda askere al\u0131nd\u0131m.! 982 Mart\u0131nda Bing\u00f6l\u2019de askerli\u011fimi bitirdim. Asker d\u00f6n\u00fc\u015f\u00fc k\u00f6ydeki ticarethanenin ba\u015f\u0131nda \u00e7al\u0131\u015f\u0131rken, 1982 y\u0131l\u0131n\u0131n son ay\u0131nda G.L.\u0130 ye tesviyeci olarak i\u015fe ba\u015flad\u0131m. O g\u00fcnden bu yana \u00e7ift\u00e7ili\u011fi ve \u015fiir \u00e7al\u0131\u015fmalar\u0131m\u0131 da bir taraftan s\u00fcrd\u00fcrmekteyim. 2000 y\u0131l\u0131nda \u201cumutlar\u0131m\u201d 2002 y\u0131l\u0131nda \u201cG\u00f6n\u00fcl da\u011flar\u0131m adl\u0131 \u015fiir kitaplar\u0131m\u0131 yay\u0131nlad\u0131m. Yeni \u015eiirlerim \u201cTav\u015fanl\u0131\u2019n\u0131n Sesi Gazetesi\u201d nde yay\u0131nlan\u0131rken ayn\u0131 gazetenin \u201cBa\u015f K\u00f6\u015fe\u201d sinde g\u00fcnl\u00fck yaz\u0131lar yazmaya devam etmekteyim. K\u00fctahya Ba\u011f\u0131ms\u0131z \u015eair ve Sanat\u00e7\u0131lar Grubu\u2019nun \u00fcyesiyim. De\u011fi\u015fik k\u00fclt\u00fcr edebiyat dergilerinde \u015fiirlerim yay\u0131nlanmaktad\u0131r. \u201cG\u00f6n\u00fcl Da\u011flar\u0131m\u201d da Vellen S\u00fcl\u00fcman adl\u0131 \u015fiirim K\u00fctahya\u2019da serbest dalda \u00fc\u00e7\u00fcnc\u00fcl\u00fck \u00f6d\u00fcl\u00fc, Tun\u00e7bilek Belediyesi\u2019nin a\u00e7t\u0131\u011f\u0131 \u201cTun\u00e7bilek\u201c konulu\u201d yar\u0131\u015fmalarda iki y\u0131l \u00fcst \u00fcste birincilik \u00f6d\u00fcl\u00fc ald\u0131m. Tav\u015fanl\u0131 K\u00fclt\u00fcr Derne\u011fi\u2019nin d\u00fczenledi\u011fi \u201cTav\u015fanl\u0131\u201d konulu yar\u0131\u015fmada \u201cYa\u015fad\u0131\u011f\u0131m \u015eehir\u201d adl\u0131 \u015fiirle birincilik \u00f6d\u00fcl\u00fc ald\u0131m. M\u00fczisyen Sn. Mustafa Kocag\u00f6z taraf\u0131ndan iki \u015fiirimde bestelenerek kasete okundu. Ayn\u0131 zamanda evli ve \u00fc\u00e7 \u00e7ocuk babas\u0131y\u0131m. <br \/>\n<br \/>\n\n \n Eserleri <br \/>\n\n\u015eA\u0130R YAZAR\r<br\/>BA\u011eLAMA SANATCISI\r<br\/>YAYIMLANMI\u015e ESERLER\u0130:\r<br\/>1-\tUMUTLARIM (\u015e\u0130\u0130R)  \r<br\/>2-\tG\u00d6N\u00dcL DA\u011eLARIM (\u015e\u0130\u0130R)  \r<br\/>YAYINA HAZIR ESERLER\u0130:\r<br\/>1-\t\u00c7OBAN \u00c7E\u015eMES\u0130 (DENEME YAZILARI)  \r<br\/>2-\t\u00c7I\u011eLIKLAR (\u015eiir)  \r<br\/>3-\tBU D\u0130YAR (DENEME YAZILARI)  \r<br\/>4-\tKU\u015e YUVASI (ROMAN)  \r<br\/>5-\tG\u00dcN BATIMI (\u015e\u0130\u0130R) \n \n"
}