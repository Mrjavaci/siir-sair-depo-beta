{
    "Adi": "Ali Ulvi \u015eahin",
    "dogumTarihi": "1949-\n",
    "sairHayati": "\n\n\nSilivri\u2019den gelen gen\u00e7 k\u0131zla k\u00f6y k\u00e2tipli\u011fi yapan \u015eav\u015fat\u2019l\u0131 delikanl\u0131n\u0131n Konya\u2019n\u0131n \u00c7umra \u0130l\u00e7esinin Batum K\u00f6y\u00fc\u2019nde kurduklar\u0131 mutlu yuvan\u0131n ilk meyvesi olarak 1949 y\u0131l\u0131n\u0131n 01 May\u0131s: bahar bayram\u0131 g\u00fcn\u00fc D\u00fcnya ile tan\u0131\u015ft\u0131m.<br\/>Be\u015f ya\u015f\u0131ma bast\u0131\u011f\u0131m y\u0131l\u0131n Ramazan Bayram\u0131 g\u00fcn\u00fc meydana gelen bir motosiklet kazas\u0131nda babam\u0131 kaybedince, onun yerini bir s\u00fcre babaannem (H\u0130DAYET)  Basali Nene, anneannem Hatice Han\u0131m ve \u015eevki dedem doldurmaya \u00e7al\u0131\u015ft\u0131lar. <br\/>       Bu s\u0131rada \u00c7umra\u2019da ba\u015flad\u0131\u011f\u0131m ilkokulu Mahmudiye \/ Eski\u015fehir\u2019de  tamamlad\u0131m. \u0130zleyen s\u00fcre\u00e7 YUNUSEMRE \u0130LK\u00d6\u011eRETMEN OKULU\u2019ndaki alt\u0131 y\u0131ll\u0131k e\u011fitimim sonras\u0131nda \u00d6\u011eRETMEN olarak  Konya\u2019ya d\u00f6nd\u00fcm. \u00c7umra, Sivas ve Konya\u2019da ge\u00e7en mesleki \u00e7al\u0131\u015fmalar\u0131m b\u00fcnyesinde yeti\u015ftirdi\u011fim \u00f6\u011frencilerimin ba\u015far\u0131lar\u0131 ile mutlu ve gururluyum. Yan\u0131 s\u0131ra \u00c7umra\u2019n\u0131n T\u00fcrkmencamili k\u00f6y\u00fcnde 435 fidanla kurdu\u011fum otomatik sulama sistemi ile beslenen meyve bah\u00e7esi, Okcu K\u00f6y\u00fc\u2019nde bizzat \u00e7al\u0131\u015f\u0131p 1940  lar\u0131n tek derslikli okul binas\u0131ndan,  tadilat yaparak olu\u015fturdu\u011fum be\u015f derslikli ilkokul binas\u0131 gibi eserlerim: an\u0131msad\u0131k\u00e7a g\u00f6nl\u00fcme huzur veriyor. Sosyal \u00e7al\u0131\u015fmalardaki d\u00fczenleyici ve uygulay\u0131c\u0131 rol\u00fcm, \u00f6nderli\u011fim ve \u00c7umra \u00d6\u011fretmenevi Kurucu M\u00fcd\u00fcrl\u00fc\u011f\u00fc gibi hizmetlerim d\u00fcn gibi hayal d\u00fcnyam\u0131 s\u00fcsl\u00fcyor.<br\/>        \u015eimdi an\u0131lar\u0131m\u0131 belle\u011fime ili\u015ftirerek g\u00f6\u00e7 etti\u011fim daha \u0131l\u0131man bir iklimde, Antalya\u2019da ikamet ederken, ya\u015fant\u0131m\u0131n \u00e7e\u015fnileri mandolin, ba\u011flama, ud ile hala arkada\u015f\u0131m, s\u0131rda\u015f\u0131m.\tAma gen\u00e7li\u011fimde amcam\u0131n yan\u0131nda gidip gelerek tan\u0131\u015f\u0131p ba\u015flad\u0131\u011f\u0131m avc\u0131l\u0131k ve bal\u0131k\u00e7\u0131l\u0131k sporu gerilerde, \u00c7umra ovas\u0131 ve \u00e7evresindeki da\u011flarda, akarsu ve g\u00f6llerde kald\u0131.\tOnun yerine, \u015fimdilerde \u00f6\u011frencilik y\u0131llar\u0131mda i\u00e7imde ba\u015flayan yazma iste\u011fi depre\u015fti ve dolu dizgin ko\u015fturuyor. Biriktirdiklerimden bir b\u00f6l\u00fcm\u00fc bu sayfalarda size sunuluyor. <br\/>      Arpac\u0131ktan bakarken, teti\u011fi \u00e7ekilip de patlamayan  t\u00fcfek, eriyerek d\u00f6rt parmak suyla kaplanan ve o halde \u00fc\u00e7 saat \u00fczerinde y\u00fcr\u00fcd\u00fc\u011f\u00fcm buz, \u00fczerimden ge\u00e7ip metrelerce s\u00fcr\u00fckleyen trakt\u00f6r r\u00f6morku ve nihayet \u00e7arp\u0131p kemiklerimi k\u0131ran kamyonetin ba\u015faramad\u0131\u011f\u0131 i\u015f bir g\u00fcn ba\u015f\u0131ma gelene kadar neler ya\u015fayaca\u011f\u0131m\u0131 bilmesem de bug\u00fcne kadar ya\u015fad\u0131klar\u0131mdan s\u00fcz\u00fclen damlalar\u0131 ikram etmekten gurur ve sevin\u00e7 duymaktay\u0131m. <br \/>\n<br \/>\n\n \n"
}