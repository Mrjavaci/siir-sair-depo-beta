{
    "Adi": "Sava\u015f Din&#231;ba\u015f",
    "dogumTarihi": "1953\n",
    "sairHayati": "\n\n \n\n1953 y\u0131l\u0131n\u0131n aral\u0131k ay\u0131nda Diyarbak\u0131r'da do\u011fmu\u015f ve be\u015f ay kadar oran\u0131n havas\u0131n\u0131 soluduktan sonra, babam\u0131n ordudaki g\u00f6revi nedeniyle Eski\u015fehir'e tayin olmu\u015fuz. Orta okul ikinci s\u0131n\u0131fa kadar orada okudum. Dostlu\u011fun ne demek oldu\u011funu daha o ya\u015flarda orada \u00f6\u011frendim. Bu y\u00fczden Eski\u015fehir'in \u00f6zel bir yeri vard\u0131r g\u00f6nl\u00fcmde. Bir tayin daha ve \u0130zmir (can\u0131m \u0130zmir) , ve o g\u00fcn bu g\u00fcnd\u00fcr buraday\u0131m.<br\/>          Tahsil hayat\u0131m pek ba\u015far\u0131l\u0131 ge\u00e7medi, biraz haylazl\u0131k, biraz hergelelik derken ancak liseyi okudum ve do\u011fruca vatani g\u00f6reve. Askerlikten sonra bir fabrikada b\u00fcro i\u015fine ba\u015flad\u0131m ve be\u015f y\u0131l kadar sonra sendikal olaylardan kap\u0131n\u0131n \u00f6n\u00fcnde buldum kendimi. Bu benim i\u00e7in bir d\u00f6n\u00fcm noktas\u0131yd\u0131 ve kendi i\u015fimi kurdum. Emekli oluncaya kadar ve sonras\u0131nda da piyasa bozuluncaya kadar devam etti. D\u00fckkan\u0131m\u0131 devredip \u0130zmir'in \u00e7ok \u015firin bir beldesi olan Mordo\u011fan'a yerle\u015ftim. Senenin yar\u0131s\u0131 \u0130zmirde yar\u0131s\u0131 Mordo\u011fanda emeklili\u011fimi ya\u015f\u0131yorum art\u0131k.<br\/>          Huzur buldu\u011fum bir evlili\u011fim, gurur duydu\u011fum bir o\u011flum, can\u0131mdan \u00e7ok sevdi\u011fim dostlar\u0131m, arkada\u015flar\u0131m, Ege'nin do\u011fas\u0131, deniz, bal\u0131k av\u0131, m\u00fczik, kitaplar\u0131m ve ille de \u015fiir. Bunlar da benim a\u015fklar\u0131m.<br\/><br\/><br\/>Her \u015eey \u0130\u00e7in<br\/><br\/>ya\u015fam\u0131m\u0131n k\u0131y\u0131s\u0131ndan<br\/>bir merhabayla ge\u00e7en<br\/>bir s\u00fcre de olsa<br\/>ziyaret edip giden<br\/>ve ya\u015fam\u0131ma girip<br\/>orada kalan herkese<br\/>bana katt\u0131klar\u0131<br\/>her \u015fey i\u00e7in<br\/>benden g\u00f6t\u00fcrd\u00fckleri <br\/>her \u015fey i\u00e7in<br\/>ve her \u015fey i\u00e7in<br\/>sonsuz te\u015fekk\u00fcrler...<br\/><br\/>Sava\u015f Din\u00e7ba\u015f <br \/>\n<br \/>\n\n \n"
}