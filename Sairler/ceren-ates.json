{
    "Adi": "Ceren Ate\u015f",
    "dogumTarihi": "1980 -\n",
    "sairHayati": "\n\n\nKimdir Bu K\u0131z? <br\/><br\/>\u201c14 Mart 1980\u201d annem ve babamla tan\u0131\u015ft\u0131\u011f\u0131m ilk g\u00fcn\u00fc g\u00f6steriyor benim takvimimde. Yani, g\u00f6zlerimi bu d\u00fcnyaya, avaz\u0131m \u00e7\u0131kt\u0131\u011f\u0131 kadar a\u011flayarak a\u00e7t\u0131\u011f\u0131m o ilk g\u00fcn\u00fc, do\u011fum g\u00fcn\u00fcm\u00fc. Sonra hayat\u0131n tela\u015fesi ba\u015fl\u0131yor i\u015fte. Ne tela\u015f\u0131 bu demeyin. Hayat\u0131n zorluklar\u0131 daha ilk g\u00fcnlerde kar\u015f\u0131l\u0131yor bizleri. \u0130\u015fte ben de, benim i\u00e7in \u00f6nceden belirlenmi\u015f hayat\u0131n kal\u0131plar\u0131na \u00e7o\u011fu insan gibi uyum sa\u011flamaya \u00e7al\u0131\u015f\u0131yordum o y\u0131llarda. <br\/>Bahariye \u0130lkokulu\u2019nu bitirdikten sonra bir \u00f6\u011frenim alabilmek i\u00e7in en g\u00fczel y\u0131llar\u0131m olmas\u0131 gereken ilkokul son s\u0131n\u0131f\u0131 kitaplar, \u00f6zel \u00f6\u011fretmenler ve dershaneler aras\u0131nda harcad\u0131ktan sonra, m\u00fckafat olarak Ca\u011falo\u011flu Anadolu Lisesinde \u00f6\u011frenim g\u00f6rmeye hak kazand\u0131m. Ortaokula ba\u015flad\u0131\u011f\u0131m 1992 y\u0131l\u0131nda ise hayat\u0131mdaki en b\u00fcy\u00fck tutku olan basketbol sporu ile tan\u0131\u015ft\u0131m. Bir yanda basketbol oynay\u0131p di\u011fer yandan da lise \u00f6\u011frenimimi s\u00fcrd\u00fcr\u00fcyorken hayat\u0131m\u0131n en mant\u0131kl\u0131 karar\u0131n\u0131 verip, \u00fclkemizde, \u00f6\u011frencilerin \u00fczerine kara bir g\u00f6lge gibi \u00e7\u00f6ken \u00f6\u011fretim sistemine de meydan okuyarak, \u00fcniversite \u00f6\u011frenimimi, kazand\u0131\u011f\u0131m basketbol bursu ile Amerika Birle\u015fik Devletlerinde s\u00fcrd\u00fcrme karar\u0131 ald\u0131m. Hayat\u0131mda yapmaktan en \u00e7ok zevk ald\u0131\u011f\u0131m u\u011fra\u015f sayesinde Indiana \u00dcniversitesinde y\u00fcksek \u00f6\u011frenimime ba\u015flad\u0131m. D\u00f6rt sene sonunda, Aral\u0131k 2002\u2019de, Indiana \u00dcniversitesi \u0130leti\u015fim Fak\u00fcltesinden mezun olup, elime diplomam\u0131 ald\u0131\u011f\u0131m g\u00fcn anlad\u0131m ki; ben de art\u0131k diplomal\u0131 i\u015fsizler kervan\u0131na kat\u0131lm\u0131\u015ft\u0131m.  <br\/>\u00c7o\u011fu ki\u015finin t\u00fcm \u0131srarlar\u0131na ra\u011fmen ABD\u2019de kalmayarak \u00e7evremdekilerin \u015fa\u015fk\u0131nl\u0131kla kar\u015f\u0131lad\u0131klar\u0131 bir karar verip, evime, \u0130stanbul\u2019uma geri d\u00f6nd\u00fcm. Bu ge\u00e7en s\u00fcrede amat\u00f6r olarak biraz gazetecilik, biraz yazarl\u0131k ve biraz da basketbol ile u\u011fra\u015ft\u0131m. Son olarak ise hayat\u0131m\u0131 tahminlerinizin aksine yazarl\u0131ktan de\u011fil oyuncu menajerli\u011fi yaparak kazanmaya ba\u015flad\u0131m. <br\/>Yazmaya olan tutkum ise hep vard\u0131. Hi\u00e7 beceremeyece\u011fimi san\u0131rken, 19 May\u0131s 2002 g\u00fcn\u00fc bir \u015fiir yazd\u0131m aniden ve arkas\u0131 bir iplik s\u00f6k\u00fc\u011f\u00fc gibi geldi. Bu iplik biraz uzun oldu; ama umar\u0131m okurken zevk al\u0131r\u0131s\u0131n\u0131z. Ben \u00fczerime d\u00fc\u015feni yapt\u0131m gerisi sizlere kalm\u0131\u015f.<br\/>CA <br \/>\n<br \/>\n\n \n Eserleri <br \/>\n\n-\u015e\u0130ZOFREN KEL\u0130MELER -\r<br\/>\r<br\/> B\u00fct\u00fcn D&R' lardan ve Remzi Kitapevlerinden temin  \r<br\/> edilebilir. \n \n"
}