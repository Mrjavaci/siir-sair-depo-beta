{
    "Adi": "Ali R\u0131za Kars",
    "dogumTarihi": "1952 -\n",
    "sairHayati": "\n\n\n1952 y\u0131l\u0131nda Bahad\u0131n G\u00fcm\u00fc\u015fkavak mahallesinde do\u011fdu.<br\/>Erkek Sanat Enstit\u00fcs\u00fc Torna \u2013 Tesviye B\u00f6l\u00fcm\u00fcn\u00fc, Goethe Institut ve Gazi E\u011fitim Almanca B\u00f6l\u00fcm\u00fcn\u00fc bitirdi.<br\/><br\/>\u00dc\u00e7 y\u0131l\u0131 Almanya\u2019da olmak \u00fczere, at\u00f6lye ve fabrikalarda i\u015f\u00e7i olarak \u00e7al\u0131\u015ft\u0131. Daha sonra kamu kurulu\u015flar\u0131nda, idari i\u015fler, e\u011fitim, halkla ili\u015fkiler konular\u0131nda y\u00f6neticilik yapt\u0131. <br\/>\u015eiire, ortaokuldayken, halk \u015fiiriyle ba\u015flad\u0131. Yay\u0131mlanan \u015fiirlerinin \u00e7o\u011funda Kaptani mahlas\u0131n\u0131 kulland\u0131. Bu \u015fiirlerinden bir b\u00f6l\u00fcm\u00fc, Bahad\u0131n K\u00fclt\u00fcr Derne\u011fi Yay\u0131nlar\u0131 taraf\u0131ndan \u00e7\u0131kar\u0131lan Hayalin G\u00f6z\u00fcmde K\u0131z\u0131l G\u00fcl Oldu adl\u0131 kitab\u0131nda yay\u0131mland\u0131.<br\/><br\/>Bug\u00fcne de\u011fin iki y\u00fcz\u00fcn \u00fczerinde gazete ve edebiyat dergisinde \u015fiir ve yaz\u0131lar\u0131 yay\u0131mland\u0131. <br\/>Ankara Yerel Haber Gazetesinde edebiyat ve sanatla ilgili K\u00f6\u015fe Yaz\u0131lar\u0131 yazd\u0131. <br\/><br\/>Edebiyat\u00e7\u0131lar Derne\u011fi, BESAM (Bilim Ve Edebiyat Eseri Sahipleri Meslek Birli\u011fi) , Dil Derne\u011fi, Sanat Kurumu, T\u00fcrkiye Yazarlar Sendikas\u0131 ve PEN (D\u00fcnya \u015eairler ve Yazarlar Derne\u011fi)   \u00fcyesiyidir. 1999 y\u0131l\u0131nda Edebiyat\u00e7\u0131lar Derne\u011fi y\u00f6netiminde Genel Sayman; 2003-2004 y\u0131llar\u0131nda da K\u00fclt\u00fcr Bakanl\u0131\u011f\u0131 Telif Haklar\u0131 ve Korsan Yay\u0131nlar Komisyonunda Ba\u015fkan yard\u0131mc\u0131s\u0131 olarak g\u00f6rev yapt\u0131. 2009-2010 y\u0131llar\u0131nda Edebiyat\u00e7\u0131lar Derne\u011fi Y\u00f6netim Kurulunda g\u00f6rev yapt\u0131.<br\/><br\/>Ankara Sanat Kurumu Sanat Kolu Ba\u015fkanl\u0131\u011f\u0131, tiyatro ve plastik sanatlar (Resim, Heykel, Bask\u0131 Resim, Foto\u011fraf, seramik)   dallar\u0131nda Se\u00e7ici Kurul \u00dcyeli\u011fi yapt\u0131.<br\/>Hasan Bayr\u0131 ve Hac\u0131bekta\u015f Belediyesi \u015fiir \u00f6d\u00fcl\u00fcn\u00fcn se\u00e7ici kurulunda g\u00f6rev ald\u0131. <br\/><br\/>G\u0130TME ZAMANI'NDAN <br \/>\n<br \/>\n\n \n Eserleri <br \/>\n\n\u015e\u0130\u0130R K\u0130TAPLARI\r<br\/>\r<br\/>I\u015f\u0131kla \u00d6p\u00fc\u015f\u00fcrd\u00fc, \r<br\/>D\u00fc\u015f ve Sokak, \r<br\/>Hayalin G\u00f6z\u00fcmde K\u0131z\u0131l G\u00fcl Oldu, \r<br\/>Kendi P\u0131nar\u0131ndan Akard\u0131 G\u00fclmelerin\r<br\/>Y\u00fcksek Debili A\u015fklar\r<br\/>G\u0130TME ZAMANI\r<br\/>\r<br\/>ROMAN\r<br\/>ATLARIN KARDE\u015eL\u0130\u011e\u0130 (yay\u0131nevindedir.)  \r<br\/> \r<br\/>\r<br\/>\r<br\/>\r<br\/>\r<br\/>AHMET \u00d6ZER \r<br\/>Damar say\u0131:134\r<br\/> \r<br\/>Ali R\u0131za Kars\u2019\u0131n ilk \u015fiir kitab\u0131 yo\u011fun bir eme\u011fin \u00fcr\u00fcn\u00fc. \u015eair \u015fiirine ge\u00e7it vermek i\u00e7in, ya\u015fam\u0131 kim bilir ka\u00e7 y\u0131l; hem kendi, hem ba\u015fkalar\u0131 ad\u0131na sorgulam\u0131\u015f; nice g\u00f6zlemden dam\u0131tt\u0131klar\u0131n\u0131 dizelere ta\u015f\u0131m\u0131\u015f:\u2026\r<br\/> Sanat yap\u0131t\u0131yla, onu var k\u0131lan sanat\u00e7\u0131n\u0131n toplumsal g\u00f6revi, s\u0131radan\u0131n i\u00e7inde s\u0131ra d\u0131\u015f\u0131l\u0131\u011f\u0131, akl\u0131n ve duyarl\u0131\u011f\u0131n harman\u0131nda elemek de\u011fil midir? Bir kesim insan\u0131n bedenindeki yaran\u0131n yeri gelir kimilerinin y\u00fcre\u011finde nas\u0131l kanad\u0131\u011f\u0131n\u0131 en g\u00fczel \u015fiirde duyumsamaz m\u0131y\u0131z? Ve iki s\u00f6zc\u00fck \u201cDachau\u201d ile \u201cSivas\u201d birer s\u00f6nmeyen yang\u0131nd\u0131r g\u00f6\u011fs\u00fcm\u00fcz\u00fcn haritas\u0131nda\u2026\r<br\/> Ali R\u0131za Kars\u2019\u0131n I\u015f\u0131kla \u00d6p\u00fc\u015f\u00fcrd\u00fc\u2019n\u00fcn \u201cTeki ile \u00d6teki\u201d \u015fiirini kim bilir ka\u00e7 kez okudum. \r<br\/>Ya\u015fam\u0131n iki y\u00f6n\u00fc; her g\u00fcn, her saat, her y\u0131l \u00f6n\u00fcm\u00fcze binlerce \u00e7eli\u015fki sunmaz m\u0131? Bu \u00e7eli\u015fkiler yuma\u011f\u0131 de\u011fil midir, insanl\u0131k tarihi boyunca birini \u00f6ne \u00e7\u0131kar\u0131p \u00f6b\u00fcr\u00fcn\u00fc arka plana iten. \u015eairin bir g\u00f6revi, yurdundan d\u00fcnyaya uzanan yolda, ya\u015fam\u0131n iki y\u00fcz\u00fcn\u00fc bir g\u00fczel sergilemek de\u011fil midir? Diyalekti\u011fin gerektirdi\u011fi de budur i\u015fte. Ali R\u0131za Kars, \u015fiirinin \u00e7o\u011fu alan\u0131nda bu \u00e7eli\u015fkiler yuma\u011f\u0131n\u0131 sergilemeyi g\u00f6rev biliyor. \r<br\/>Sensizli\u011fin kanamas\u0131na izd\u00fc\u015f\u00fcm\u00fc dizelerde \u201cfesle\u011fenleri ellerinin\/dokundu\u011fu yerden \u00f6pmenin de\u011ferini\u201d d\u00fc\u015f\u00fcnemeyen bir sevenin korkular\u0131n\u0131n g\u00fcvenini yitiren sokaklara g\u00f6nderme yap\u0131l\u0131r. Bu ayr\u0131l\u0131\u011f\u0131n ard\u0131ndan \u201cK\u0131s\u0131k ate\u015flerde uzun \u00e7aylar demle\u201dyen bir insan beklemektedir. Giden belki de d\u00f6nmeyecektir. \u00c7\u00fcnk\u00fc verilecek sava\u015f\u0131m, insanl\u0131k tarihinin en b\u00fcy\u00fck halkas\u0131na eklenecektir.\r<br\/> Ali R\u0131za Kars, bir g\u00f6n\u00fclden bir g\u00f6n\u00fcle ta\u015f\u0131nan b\u00fcy\u00fcl\u00fc bir g\u00f6r\u00fcn\u00fcm sergiliyor dizelerinde. Ya\u015fam\u0131n g\u00fczelli\u011fini sevdiklerine ta\u015f\u0131may\u0131, daha do\u011frusu bu g\u00fczelli\u011fi onlar\u0131n d\u00fc\u015flerine aktarmay\u0131 g\u00f6rev biliyor:\u2026\r<br\/> \r<br\/>\r<br\/>\r<br\/>Mehmet AYDIN\r<br\/> Agora say\u0131:25\r<br\/> \r<br\/>\u0130NSANLARI I\u015eIKLARA Y\u00d6NELTEN B\u0130R \u015eA\u0130R AL\u0130 RIZA KARS\r<br\/> \r<br\/>Ya\u015fam\u0131na torna-tesviye i\u015fliklerinde bi\u00e7im vererek yaz\u0131n alan\u0131na gelmi\u015f olan \u015fair Ali R\u0131za Kars, gelenek yay\u0131nlar\u0131nda \u00e7\u0131kan \u201cI\u015eIKLA \u00d6P\u00dc\u015e\u00dcRD\u00dc\u201d(2001)   adl\u0131 \u015fiir kitab\u0131nda, genellikle emek d\u00fcnyas\u0131na \u0131\u015f\u0131k tutuyor. O, \u015fiirlerini \u00fcretirken, bir \u00fclkede hedeflerini belirleyemedi\u011fi i\u00e7in \u00f6fkeli d\u00fc\u015flerle yat\u0131p kalkan bir tak\u0131m insanlar\u0131n, \u00e7eli\u015fkili ser\u00fcvenlerini \u00e7iziyor. Bir Orta\u00e7a\u011f \u00e7\u0131kmaz\u0131nda, birbirleriyle bo\u011fu\u015fan emek\u00e7ilerin dramlar\u0131n\u0131 sergiliyor. Bo\u015f umutlar\u0131n, k\u00f6hne t\u00f6relerin ve s\u00f6m\u00fcr\u00fcn\u00fcn tutsa\u011f\u0131 olmu\u015f bir halk\u0131n \u00e7ekilerini hayk\u0131r\u0131yor. \r<br\/>Ge\u00e7en y\u0131l ulus\u00e7ak ya\u015fad\u0131\u011f\u0131m\u0131z ac\u0131 olay\u0131 g\u00fcndeme getiriyor. Marmara depreminin y\u0131k\u0131m\u0131na adeta davetiye \u00e7\u0131karan, bir y\u0131\u011f\u0131n yapsat\u00e7\u0131lar\u0131n, t\u00fcrl\u00fc hilelerle yurtta\u015flar\u0131 para tuza\u011f\u0131na d\u00fc\u015f\u00fcrmeleri dile getiriliyor: \u201cKara g\u00fcn temeliydi-onlar\u0131n-\/Ak kumu Marmara\u2019n\u0131n\/Kara kasalar\u0131nda(s.8)  \u201d Ailelerinin ge\u00e7imine katk\u0131da bulunabilmek i\u00e7in kar alt\u0131nda simit satan k\u00f6rpecik \u00e7ocuklara, \u015f\u0131k bayan ve sarho\u015flar\u0131n yan \u00e7izerek yakla\u015f\u0131mlar\u0131 vurgulan\u0131yor. \u015eair; toplumdaki bitmeyen karga\u015faya kafa yorup, kendini \u015fiire ve \u00e7al\u0131\u015fmalara vererek \u00f6mr\u00fcn\u00fc t\u00fcketti\u011fi halde, gene de d\u00fc\u015flerin karabasan\u0131ndan kurtulamaz.\r<br\/> B\u00fct\u00fcn g\u00f6r\u00fcnt\u00fcleri ba\u011flam\u0131nda, emeksizle emek\u00e7i, kal\u0131n \u00e7izgilerle kar\u015f\u0131 kar\u015f\u0131ya getirilmeye \u00e7al\u0131\u015f\u0131l\u0131r: Teki de\u011fi\u015fmecesiyle belirtilen s\u00f6m\u00fcrgenin utanmaz y\u00fcz\u00fc ve marifetleri ustaca \u00f6ne \u00e7\u0131kar\u0131l\u0131r: \u201cTeki; bencilik b\u00fcy\u00fct\u00fcr, g\u00fcnleri \u00e7\u0131t\u0131r \u00e7erez\/\u00d6teki; terimiz der, ye\u015fertecek yar\u0131n\u0131 (s. 14)  \u201d \r<br\/>\u0130slaml\u0131k ad\u0131na gamal\u0131 (fa\u015fist)   kara sakall\u0131lar\u0131n, yang\u0131n \u00e7\u0131kararak, Sivas\u2019ta i\u015fledikleri toplu \u00f6ld\u00fcr\u00fcmler ele al\u0131n\u0131r: \u201cGamal\u0131 sakal, can amans\u0131z\u0131,\/Al\u0131yor g\u0131das\u0131n\u0131 k\u00fcllenenden,\/Tutu\u015fturuyor yeniden\/...Ate\u015f soluyor (s. 16)  \r<br\/> Yurtlar\u0131 i\u00e7in yollara d\u00fc\u015f\u00fcp, sonunda dara\u011fac\u0131nda canlar\u0131ndan olan gen\u00e7lerimizin, yani taze y\u00fcrek yapraklar\u0131m\u0131z\u0131n ser\u00fcvenlerine de\u011finir: \u201cKopard\u0131lar dal\u0131ndan,\/Ast\u0131lar zora\u011fac\u0131na,\/...H\u0131z veriyordu d\u00fc\u015f\u00fcn ger\u00e7eklerine\/...-\u015fimdi- uzatt\u0131 boynunu karl\u0131 topraktan,\/Ya\u015fad\u0131 kardelence(s. 16-19)  \u201d. \r<br\/>\u0130nsano\u011flu, terini d\u00f6ke d\u00f6ke \u00f6nce dere, sonra \u0131rmak olup denize ula\u015ft\u0131\u011f\u0131nda, ancak bilince kavu\u015fabilir. Daha sonra ise onun \u00f6zlemi devle\u015fir: \u201cDamlac\u0131k! \/Ba\u015fka dereler de var\/Irmak olmak i\u00e7in,\/Terin, suya kar\u0131\u015ft\u0131\u011f\u0131 yerde\/T\u00fcm \u00f6zlem,\/Denizlere (s.20-21)  \u201d \r<br\/>D\u00fcn ve bug\u00fcn yazg\u0131s\u0131n\u0131 bir t\u00fcrl\u00fc de\u011fi\u015ftiremeyen bir tak\u0131m insan\u0131m\u0131z\u0131n portresini \u00e7izer: \u201cAlb\u00fcmlere d\u00f6n\u00fc\u015f\u00fcyor, yazd\u0131\u011f\u0131n duvar,\/S\u0131k\u0131lan yumruksun, yollarda \u015fimdi\/Sevdas\u0131na sar\u0131lmadan gidenin\/Silemiyor zaman resimlerini(s.22\u201d. \r<br\/>\u00dclkemizde savrulan yaln\u0131zca kol emek\u00e7ileri de\u011fildir. Kafa emek\u00e7ileri de bin bir k\u0131staktan ve dar kap\u0131dan ge\u00e7er: \u201cK\u0131z\u0131lca bir \u0131rma\u011f\u0131n,\/Ac\u0131 sular\u0131nda da\u011f\u0131l\u0131r,\/\u00dclkemde ayd\u0131n k\u00fclleri(s.24)   \u201d \r<br\/>Toplumdaki i\u015fsizli\u011fe ili\u015fkin ba\u015fvurulara; kap\u0131lar zorba, kal\u0131n duvarlar sa\u011f\u0131r umutlarla \u00f6zlemler birer b\u0131\u00e7ak ucu olmu\u015ftur. Ne yaz\u0131k ki bu tablo da kimi paparazi kesimlerince ne duyulmakta, ne g\u00f6r\u00fclmekte, ne de bilinmektedir.\r<br\/>\u015eaire g\u00f6re, beklentili yollar yanarak a\u00e7\u0131lacak, yanarak \u00e7o\u011falacakt\u0131r. Akmayan ve akamayan magmalar ise hep kaos olarak kalacakt\u0131r. Tohumun topra\u011f\u0131 \u00f6pmesi ve g\u00f6lgesiz k\u0131ra\u00e7lar\u0131n a\u015fka d\u00f6n\u00fc\u015fmesi i\u00e7in kehanetin yamac\u0131na yaslanmamak ve gece ku\u015flar\u0131n\u0131n arkas\u0131ndan gitmemek gerekir. \u00c7al\u0131nm\u0131\u015f emeklerden, frezede kopan parmaklardan, g\u00f6\u00e7\u00fcklerde kalan babalardan ve tere d\u00f6k\u00fclen sulardan san\u0131r\u0131m pek \u00e7oklar\u0131n\u0131n haberleri vard\u0131r. Onlardan arta kalanlar ise zamana per\u00e7inli birer \u00e7a\u011fda\u015f k\u00f6le resimleridir.\r<br\/> O, \u015fiirlerinde yitirilen analar\u0131n bitip t\u00fckenmeyen \u00f6zverilerini i\u015fler: \u201cNe zaman gidecek olsam; \/K\u0131s\u0131k ate\u015flerde uzun \u00e7aylar demlerdin\/Kururdu kan\u0131m,\/Uzat\u0131yorum elimi resmine; \/Ac\u0131yor tenim\/\u00d6zlemin, t\u00f6rp\u00fc tinimde, kan\u0131yor sensizli\u011fim(s.32-33)  \u201d. Ayr\u0131ca zaman\u0131n; do\u011fum, ya\u015fant\u0131 ve \u00f6l\u00fcm\u00fcn \u00f6tesine de\u011fin uzanan \u00fczerimize y\u0131\u011fd\u0131\u011f\u0131 t\u00fcrl\u00fc ve a\u011f\u0131r y\u00fcklerden dem vurur. Kendisi i\u00e7in do\u011fa gizemcili\u011fine yaslan\u0131r: \u201cI\u015f\u0131y\u0131n y\u00fckselen yal\u0131mlar\u0131mda\/Gezinin, k\u00fcllerimde \u00e7ocuklar\/K\u00fcl\u00fc topra\u011fa,\/Topra\u011f\u0131 g\u00fcle yedirin\/Bo\u015fa gitmesin ya\u011fmurlar s.38)  \u201d.\r<br\/> Ya\u015fanan (f)   tipi cezaevi olaylar\u0131na e\u011filir: Katran kuyular\u0131 sanki duvarlar\/Betonda kald\u0131 y\u00fcz\u00fcm\/Duyulmadan yutuyor seslerimi. (s.40)  \u201d\r<br\/>Bir de sanat\u00e7\u0131, \u00e7i\u011fdemlerin d\u00fc\u011f\u00fcn\u00fcne benzeyen, i\u00e7inde s\u00fcrekli bir sevda ta\u015f\u0131r. Bu sevda da boyuna ba\u015f\u0131n\u0131 d\u00f6nd\u00fcr\u00fcr. Ezgilerinde ise ince bir tutku yan\u0131\u011f\u0131 gizlidir. G\u00fcn \u0131\u015f\u0131\u011f\u0131na sevgilinin sesiyle tutunur. O, \u015fairin d\u00fcnyas\u0131na elma kokular\u0131yla girer. Sonra da bir \u0131rmak kabart\u0131r onun i\u00e7inden. Ne var ki \u015fair zaman zaman bir veda h\u00fczn\u00fcyle yan\u0131p tutu\u015fur. \u00c7\u00fcnk\u00fc ortaya, dokunakl\u0131 bir ayr\u0131l\u0131k t\u00fcrk\u00fcs\u00fc yay\u0131lm\u0131\u015ft\u0131r.\r<br\/> \r<br\/>\r<br\/>\r<br\/>H\u00fcseyin Ataba\u015f\r<br\/> D\u0130L Dergisi Say\u0131: 106 \r<br\/>\r<br\/>I\u015eIKLA \u00d6P\u00dc\u015eEN \u015e\u0130\u0130RLER\r<br\/> \r<br\/>Ali R\u0131za Kars\u2019\u0131n kitab\u0131ndaki \u015fiirlere bakt\u0131\u011f\u0131m\u0131zda, gerek reaya \u015fiiri gelene\u011finden, gerekse modern \u015fiirin de\u011fi\u015fik izlek haritalar\u0131ndan etkiler g\u00f6r\u00fcyoruz\u2026 \r<br\/>\u015eiir yazan, daha do\u011frusu kendini \u015fair olarak alg\u0131layan herkes, gerek kendi \u015fiir gelene\u011fine, gerekse d\u00fcnya \u015fiir birikimlerine \u2013en az\u0131ndan- a\u015fina olmal\u0131d\u0131r ki, kendisinin onlardan farkl\u0131 olarak ne yapt\u0131\u011f\u0131n\u0131 bilebilsin. Bu ba\u011flamda Ali R\u0131za Kars\u2019\u0131n yazd\u0131klar\u0131na bakt\u0131\u011f\u0131m\u0131zda, Halk \u015fiiri gelene\u011fine yak\u0131n duran d\u00f6rtl\u00fck ya da ikiliklerle yazd\u0131klar\u0131n\u0131n daha ba\u015far\u0131l\u0131 olduklar\u0131n\u0131 g\u00f6r\u00fcyoruz. \u00c7\u00fcnk\u00fc \u015fiir anlay\u0131\u015f\u0131n\u0131n k\u00f6k\u00fc oraya ba\u011fl\u0131. Bu da son s\u00f6zlerimin kan\u0131t\u0131 olsa gerek. \u015eu d\u00f6rtl\u00fckte oldu\u011fu gibi: U\u00e7urumsan akarsu\/I\u015f\u0131ksan pervaneyim\/Ne kadar derin d\u00fc\u015fsem\/O kadar \u015fel\u00e2leyim.\r<br\/> \r<br\/>\r<br\/>\r<br\/>\r<br\/>\r<br\/>AYDIN \u015e\u0130M\u015eEK\r<br\/> G\u00fczel Yaz\u0131lar say\u0131: 11\r<br\/> \r<br\/>I\u015eIKLA \u00d6P\u00dc\u015e\u00dcRD\u00dc\r<br\/> \r<br\/>\r<br\/>12 Eyl\u00fcl\u00fcn olu\u015fturdu\u011fu, apolitik k\u00fclt\u00fcrlenme milad\u0131, T\u00fcrkiye \u015fiir gelene\u011finin, \u201cger\u00e7ek\u00e7ilik\u201d duyarl\u0131l\u0131\u011f\u0131n\u0131 da deformasyona zorlad\u0131. \u00d6zellikle, i\u00e7eri\u011fin ve anlam\u0131n, bi\u00e7im ve anlams\u0131zl\u0131kla d\u0131\u015flanmaya y\u00f6neli\u015fine, \u00f6nc\u00fcl\u00fck edenler, t\u00fcm bireysel-toplumsal alanlarda oldu\u011fu gibi, \u015fiirde de, i\u00e7eri\u011fi ve ger\u00e7ekli\u011fi d\u0131\u015flama \u00e7abalar\u0131n\u0131 s\u00fcrd\u00fcr\u00fcyorlar. Bu anlay\u0131\u015f ve alg\u0131n\u0131n iktidar\u0131na kar\u015f\u0131tl\u0131k yaratabilme \u00e7abas\u0131nda olan, \u201cger\u00e7ek\u00e7ilik \u2013 emek\u201d duyarl\u0131\u011f\u0131, g\u00fcn\u00fcm\u00fczde hem estetik-etik, hem de sosyolojik-politik bir yarat\u0131c\u0131 tutum olarak \u00f6nemini koruyor, neredeyse yabanc\u0131la\u015fma olgusuna kar\u015f\u0131 biricik se\u00e7enek olarak varolu\u015funda direniyor. \r<br\/>\u015eiir d\u00fcnyam\u0131zda da yabanc\u0131la\u015fma olgusunun sald\u0131r\u0131lar\u0131na cepheden bir yan\u0131t ta\u015f\u0131ma \u00e7abalar\u0131n\u0131 s\u00fcrd\u00fcren yepyeni \u015fairler (az da olsa) , egemen akla, estetik- \u015fiirsel in\u015fayla yan\u0131t veriyorlar, verme \u00e7abalar\u0131n\u0131 s\u00fcre\u011fenle\u015ftiriyorlar.\r<br\/> Bir ilk \u015fiir kitab\u0131 olan \u201cI\u015eIKLA \u00d6P\u00dc\u015e\u00dcRD\u00dc\u201d, \u015fiir \u00f6rg\u00fcs\u00fcn\u00fc ger\u00e7eklik ve g\u00fcncellikten olu\u015fturarak, gelece\u011fin olu\u015fumuna sorular \u00fcretiyor. Kaosa, karamsarl\u0131\u011fa, kaotikli\u011fe, \u0131\u015f\u0131k ta\u015f\u0131yor; y\u0131k\u0131c\u0131, \u00e7\u00f6z\u00fcc\u00fc, \u00e7\u00f6z\u00fcmleyici bir \u0131\u015f\u0131k. \u015eair, Ali R\u0131za Kars\u2019\u0131n, I\u015eIKLA \u00d6P\u00dc\u015e\u00dcRD\u00dc\u2019s\u00fcn\u00fcn temel a\u00e7\u0131l\u0131m\u0131, ger\u00e7ekli\u011fin i\u00e7uzamdaki yo\u011funlu\u011fundan, de\u011fi\u015fim ve d\u00f6n\u00fc\u015f\u00fcm istemlerinden yola \u00e7\u0131karak, d\u0131\u015fsall\u0131\u011f\u0131n bireysel-toplumsal de\u011ferlerine, etik-estetik ve politik bir boyut y\u00fcklemesi ile tezle\u015fir. \u00d6zellikle son d\u00f6nemlerde, neredeyse t\u00fcm sanat pratiklerinde y\u00f6ntemle\u015ftirilmeye \u00e7al\u0131\u015f\u0131lan, zamans\u0131zl\u0131k, mekans\u0131zl\u0131k, boyutsuzluk, s\u0131\u011fl\u0131k ve insan merkezinden uzakla\u015fman\u0131n kar\u015f\u0131s\u0131nda, I\u015eIKLA \u00d6P\u00dc\u015e\u00dcRD\u00dc bir kimliktir, sosyalist bir kimlik ve varolu\u015fun s\u00fcrd\u00fc\u011f\u00fcn\u00fcn g\u00f6stergesi:\r<br\/>\r<br\/> Damlac\u0131k \/Damlad\u0131n nihayet\/Bundan sonra \/\u00d6tekilerde s\u0131ra \/....\/Irmak olunca \/Serpilsen de y\u00fcre\u011fe \/T\u00fcm \u00f6zlem \/Denizlere...\/ \r<br\/>\r<br\/>Ali R\u0131za Kars, ilk kitab\u0131nda acelecili\u011fe ve acemili\u011fe neredeyse yer b\u0131rakmayan bir \u00e7al\u0131\u015fma i\u00e7erisinde g\u00f6r\u00fcl\u00fcyor. I\u015eIKLA \u00d6P\u00dc\u015e\u00dcRD\u00dc, bir yandan gelene\u011fin i\u00e7eri\u011finde otantik bir misyonu y\u00fcklenmeye aday gibi dururken, bir yandan da dilin k\u00f6kenlerine yapt\u0131\u011f\u0131 imgesel vurgularla evrensel insanc\u0131l de\u011ferlere sahip \u00e7\u0131k\u0131yor. Bir yandan \u015fiirin dil tavr\u0131 oldu\u011funun bilincine yeterince \u00f6zen g\u00f6sterirken, di\u011fer yandan da hem imgeye hem de simgeye abart\u0131s\u0131zca yakla\u015f\u0131yor. B\u00f6ylelikle, kurup y\u0131kt\u0131\u011f\u0131-kurdu\u011fu \u015fiirini, salt imgelerle a\u00e7\u0131mlamaya y\u00f6nelmiyor, \u015fiirin salt imgeler dizini olamayaca\u011f\u0131n\u0131n bilgisini, bi\u00e7imsel \u00f6rg\u00fctl\u00fc\u011fe ta\u015f\u0131yor. \u0130\u00e7erik ve bi\u00e7imi b\u00fct\u00fcnl\u00fckl\u00fc bir proje olarak kitab\u0131n t\u00fcm\u00fcne yayarak, estetik disiplinin vazge\u00e7ilmezli\u011fine de olan inanc\u0131n\u0131 dile getiriyor.\r<br\/> \r<br\/>\u00c7evikti, zarifti kad\u0131n \/ Kardaki \u00e7\u0131plak ayaktan, \/ \u0130rkilerek kayd\u0131 yana \/ Y\u0131rt\u0131lan \r<br\/>bak\u0131\u015ft\u0131 adam \/ Rak\u0131n\u0131n buhar\u0131ndan, \/ Islak Ankara ta\u015f\u0131na \/... \/ Biliyorum dedi \u00e7ocuk \/Do\u011furmad\u0131\u011f\u0131n\u0131 sokaklar\u0131n...\/ Donduramam\u0131\u015ft\u0131 \u015fubat ayaz\u0131 \/ Han\u00e7er gibi sivrilen a\u00e7l\u0131\u011f\u0131.\/Simitlere uzanan g\u00f6zler; \/ \u0130\u015ftah\u0131n s\u0131cakl\u0131\u011f\u0131na \/Buzdan k\u00f6pr\u00fcler kurdu.\r<br\/>\r<br\/> I\u015eIKLA \u00d6P\u00dc\u015e\u00dcRD\u00dc\u2019de, yatay dizelerin dikey dizeleri dengeleyememesi, \u015fiirin lirizminin g\u00f6zden ka\u00e7\u0131r\u0131lmas\u0131na neden olurken, \u015fairin \u015fiirdeki ses ve \u00f6l\u00e7\u00fc kayg\u0131s\u0131n\u0131n belirginlikte olmas\u0131na neden oluyor.Bu durum, Kars\u2019\u0131n \u015fiir ser\u00fcveninde uzunca bir yer kaplayan, halk \u015fiirinin esintileri olarak yorumlanabilir. \u00d6zelikle, dikey dizeler (sese ve anlama y\u00f6nelik y\u00fcksek ve sert vurgular, ger\u00e7ekli\u011fin ve anlam\u0131n kolayl\u0131kla olu\u015fturulmas\u0131na y\u00f6neliktir. \u015eairin \u015fiiri kadar -zaman zaman kendinden ve \u015fiirinden de daha \u00f6ne \u00e7\u0131karaca\u011f\u0131 kadar- okuyucuya a\u00e7\u0131k olmak ona mesaj iletme kayg\u0131s\u0131 olarak da yorumlanabilecek bu y\u00f6neli\u015f, I\u015eIKLA \u00d6P\u00dc\u015e\u00dcRD\u00dc\u2018n\u00fcn i\u00e7eri\u011findeki tek aksama denilebilir. Ancak, kitab\u0131n b\u00fct\u00fcn\u00fc i\u00e7erisinde yer alan, yatay dizelerin olduk\u00e7a g\u00fc\u00e7l\u00fc ve imgesel zenginlikle kurulmu\u015f olmas\u0131, Kars\u2019\u0131n \u015fiirinin s\u00fcre\u00e7 i\u00e7erisinde (gelenekten moderne ge\u00e7i\u015fe uygun olarak)   yataya ge\u00e7ece\u011finin g\u00f6stergesi olarak yorumlanabilir. \r<br\/>Ali R\u0131za Kars bu geli\u015fimine uygun olarak kuran bir \u015fair olmaktan \u00e7ok y\u0131kan bir \u015fair g\u00f6r\u00fcnt\u00fcs\u00fcnde san\u0131r\u0131m, o iyi \u015fiirin iyi \u015fairden bekledi\u011fi en \u00f6nemli yarat\u0131c\u0131l\u0131k, \u015fairin \u00f6nce kendinden ba\u015flayarak \u015fiirin alanlar\u0131n\u0131 ve \u00f6n\u00fcn\u00fc a\u00e7mak ad\u0131na y\u0131kma eylemselli\u011fini \u00f6ncelemesidir. Halk \u015fiiri gelene\u011finden ba\u015flayan beslenmi\u015fli\u011fi, modern \u015fiirin en u\u00e7 olanaklar\u0131na ta\u015f\u0131ma kayg\u0131s\u0131na belirgin olarak vurgular yapmaktan \u00e7ekinmeyen Ali R\u0131za Kars,\u015fiiri ad\u0131na- cesurca- kendinden ba\u015flayan k\u0131rma i\u015flevini s\u00fcrd\u00fcr\u00fcyor. \r<br\/>\r<br\/>Bir yerli kayayd\u0131, sessiz k\u00f6y\u00fcnde\r<br\/> Bin y\u0131ld\u0131 g\u00fcn\u00fc.\r<br\/> Bir yerli kaya; uza\u011f\u0131na sevdal\u0131\r<br\/>R\u00fczgara verirdi yan\u0131k g\u00f6\u011fs\u00fcn\u00fc\r<br\/>........\r<br\/> Bir yerli kayayd\u0131, sonsuza sab\u0131r.\r<br\/> K\u0131p\u0131rt\u0131s\u0131z zaman, an idi as\u0131r.\r<br\/> A\u015f\u0131kt\u0131 mavinin derinli\u011fine.\r<br\/> \u00d6l\u00fcm\u00fcne bekleyi\u015f, o sulara bakard\u0131.\r<br\/> \r<br\/>Dizelerindeki i\u00e7 hesapla\u015fmalar asl\u0131nda, Kars\u2019\u0131n; \u015fiirine, ge\u00e7mi\u015fine ve gelece\u011fine duydu\u011fu sa\u011flam g\u00fcvenin, sonsuza ve hep ileri uza\u011fa olan de\u011fi\u015fme istemine, d\u00fc\u015f\u00fcnsel bir evrimle\u015fme olarak da de\u011ferlendirilmeli.\r<br\/> \r<br\/>Genelde \u015fairlerin ilk kitaplar\u0131, kendisindeki yarat\u0131c\u0131l\u0131\u011f\u0131n, hem bireysel, hem de toplumsal payla\u015f\u0131m isteminin \u00f6ne \u00e7\u0131kt\u0131\u011f\u0131 yo\u011funlukla olu\u015fur. Daha \u00e7ok inan\u00e7lara, erdemlere dayanan duyarl\u0131l\u0131klar, \u015fiirsel in\u015fan\u0131n da temelidir asl\u0131nda. Bir ilk kitap olan, \u201cI\u015eIKLA \u00d6P\u00dc\u015e\u00dcRD\u00dc\u201d, hem okuyucu hem de \u015fair a\u00e7\u0131s\u0131ndan dikkati \u00e7ekecek yo\u011funlukta in\u015faa edilmi\u015f. Birey \u00f6znenin, hem de toplumsal-sosyolojik \u00f6znelerin i\u015f b\u00f6l\u00fcmlerini, sorumluluk alanlar\u0131n\u0131 ve \u00f6zelde, \u015fiirin i\u015flevselli\u011fini, i\u015faretlemekten de \u00e7ekinmemi\u015f.\r<br\/> \r<br\/>I\u015eIKLA \u00d6P\u00dc\u015e\u00dcRD\u00dc i\u00e7in son s\u00f6zleri yine Ali R\u0131za Kars\u2019\u0131n dizelerine b\u0131rakmakta yarar var. \r<br\/>Zaman ge\u00e7iyordu d\u00fc\u015flerden\r<br\/> Hi\u00e7li\u011fine tamamlarken ger\u00e7e\u011fi; \r<br\/> Kristal k\u00fcreye vuran \u0131\u015f\u0131kt\u0131 zaman; \r<br\/> K\u0131r\u0131k ve renkli.\r<br\/> \r<br\/>\r<br\/>\r<br\/>\r<br\/>\r<br\/>\r<br\/>AYDIN \u015e\u0130M\u015eEK\r<br\/> Damar Edebiyat, K\u00fclt\u00fcr Sanat Dergisi\r<br\/> \r<br\/>I\u015eIKLA \u00d6P\u00dc\u015e\u00dcRD\u00dc\r<br\/> \r<br\/>Ali R\u0131za Kars\u2019\u0131n ilk \u015fiir kitab\u0131. \u0130lk kitap i\u00e7in hem \u015fiirin estetik in\u015faas\u0131, hem de anlam \u00f6rg\u00fcs\u00fcne ait olan i\u00e7erik ve bi\u00e7im i\u015flevselli\u011fi belirli bir d\u00fczeye, (niteli\u011fe)   vurgu yap\u0131yor.\r<br\/> \r<br\/>I\u015f\u0131kla \u00d6p\u00fc\u015f\u00fcrd\u00fc, \u015fairin \u015fiirsel ser\u00fcveninde de bir yol ayr\u0131m\u0131. Uzun s\u00fcredir halk \u015fiiri gelene\u011fine yaslanan, buradan beslenerek \u015fiirlerini kuran Ali R\u0131za Kars, bu \u00f6zelli\u011fini serbest \u015fiirin olanaklar\u0131yla y\u0131karak, kendi \u00f6zg\u00fcrl\u00fc\u011f\u00fcn\u00fc kurmada \u00f6nemli ve cesur bir s\u0131\u00e7ray\u0131\u015f yapm\u0131\u015ft\u0131r. Bu i\u015flevi ise, yine halk \u015fiirinin yer yer dilini de kullanarak ger\u00e7ekle\u015ftiriyor olmas\u0131, y\u0131kanla y\u0131k\u0131lan\u0131n aras\u0131ndaki ili\u015fkinin devam\u0131n\u0131 g\u00f6steriyor. Bu tutum, \u015fiirsel bir kazan\u0131m olarak kimi \u015fiirlerde son derece ba\u015far\u0131l\u0131 kurulu\u015flarla sonu\u00e7lan\u0131yor.\r<br\/> \r<br\/>U\u00e7urumsan akarsu\r<br\/> I\u015f\u0131ksan pervaneyim\r<br\/> Ne kadar derin d\u00fc\u015fsem\r<br\/> O kadar \u015fel\u00e2leyim\r<br\/> \r<br\/>...............................\r<br\/> \r<br\/>Ate\u015f isen k\u00fcllenen\r<br\/> Soluksan oksijenim\r<br\/> Ne kadar sende isem \r<br\/>O kadar kendimdeyim\r<br\/> \r<br\/>Hemen t\u00fcm \u015fiirlerinde belirli bir mimarinin \u00f6nemsenmesi, \u015fairin \u015fiirle kurdu\u011fu organik iletinin salt duyarl\u0131klardan de\u011fil bilgi\u2013birikimlerden de beslendi\u011finin g\u00f6stergesi say\u0131labilir. \u015eiirleri olu\u015fturan hece say\u0131s\u0131 (ortalama olarak)   5-6-7\/7-6-5 olarak d\u00f6n\u00fc\u015f\u00fcyor. \r<br\/>\r<br\/>Bu d\u00f6n\u00fc\u015f\u00fcm\u00fcn \u015fiirsel kurmacayla tan\u0131mland\u0131\u011f\u0131 alan ise estetiktir. Ancak, amaca ve anlama y\u00f6neli\u015fi nedeniyle, I\u015f\u0131kla \u00d6p\u00fc\u015f\u00fcrd\u00fc\u2019deki estetik boyut eylemlidir. Anlam ve eylemlilik, bir d\u00fcz yaz\u0131 kurma ve i\u00e7inde ya\u015fad\u0131\u011f\u0131 dar alanlar\u0131 y\u0131kma\u2013de\u011fi\u015ftirip, d\u00f6n\u00fc\u015ft\u00fcrme gibi bir amaca y\u00f6neliktir. Bu konumlan\u0131\u015f, \u015fairin d\u00fcnya g\u00f6r\u00fc\u015f\u00fcn\u00fcn \u015fiirlerine (a\u00e7\u0131k\u00e7a)   alansal bir boyut katmas\u0131yla kar\u015f\u0131m\u0131za \u00e7\u0131kar. Hem ge\u00e7mi\u015fi hem de g\u00fcnceli yakalamas\u0131 da bu alan\u0131n i\u00e7indedir. \u00d6zellikle, ayd\u0131n\u2013sanat\u00e7\u0131n\u0131n kimyas\u0131na ait olan bireysel-toplumsal duyarl\u0131l\u0131k ve sorumluluk, I\u015f\u0131kla \u00d6p\u00fc\u015f\u00fcrd\u00fc\u2019de \u015fairin muhalif kimli\u011fini belirgin olarak \u00f6ne \u00e7\u0131kar\u0131r.\r<br\/> \r<br\/>Nereden geliyorsa geliyor i\u015fte\r<br\/> G\u00fcl\u00fcyorum \r<br\/>\u015eimdi diyorum benimle\r<br\/> Olmu\u015f olsa burada, hani o i\u015fkenceci\r<br\/> Bozar m\u0131yd\u0131 bi\u00e7imini\r<br\/> Hani belki de diyorum ya\u015far iken F tipi\r<br\/> \r<br\/>Ali R\u0131za Kars\u2019\u0131n bu ilk kitab\u0131n\u0131 ilgin\u00e7 k\u0131lan, ba\u015fka bir olgu da, kitab\u0131n Gelenek yay\u0131nlar\u0131ndan \u00e7\u0131km\u0131\u015f olmas\u0131d\u0131r. Bu son derece \u00f6nemli bir geli\u015fme olarak, siyaset alanlar\u0131n, sanatsal alanlara kar\u015f\u0131 duydu\u011fu ilginin boyutlar\u0131n\u0131 i\u00e7ermektedir. Nicedir eksikli\u011fi duyulan, sanat\u0131n siyasete estetik bir tutum y\u00fcklemesine e\u015fde\u015f olarak, siyasetin de sanata toplumsal-bireysel etik bir tutum y\u00fcklemesine, kar\u015f\u0131l\u0131kl\u0131 \u00f6zg\u00fcvenle alanlar yarat\u0131lmas\u0131na da bir \u00f6rnek; I\u015f\u0131kla \u00d6p\u00fc\u015f\u00fcrd\u00fc.\r<br\/> \r<br\/>Son bir s\u00f6z olarak, Ali R\u0131za Kars, bu kitab\u0131yla, hem kendi birikimiyle hem de \u015fiirin sonsuz d\u00f6n\u00fc\u015f\u00fcm\u00fcn\u00fc d\u00fcnya g\u00f6r\u00fc\u015f\u00fcne i\u00e7eriksel kavramlarla ta\u015f\u0131mas\u0131yla, \u015fair-\u015fiir ve d\u00fcnya g\u00f6r\u00fc\u015flerinin bir arada, ayn\u0131 ama\u00e7lar i\u00e7in birbirleriyle hesapla\u015fabilece\u011fine ait olan bilgiyi \u00f6z\u00fcmsemi\u015ftir. Bu \u00f6z\u00fcmseme her \u015fairin kendi sesini kurmadaki neredeyse biricik olana\u011f\u0131d\u0131r. Kars\u2019\u0131n ilk ad\u0131mlar\u0131, \u015fiirin ayak sesini ta\u015f\u0131yor. Umar\u0131m uzun soluklu ve ama\u00e7l\u0131 bir y\u00fcr\u00fcy\u00fc\u015f olarak yeni kitaplara \u00f6zg\u00fcnl\u00fc\u011f\u00fcn\u00fc ta\u015f\u0131r Kars. \n \n"
}