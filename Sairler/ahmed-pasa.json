{
    "Adi": "Ahmed Pa\u015fa",
    "dogumTarihi": "1426 - 1497\n",
    "sairHayati": "\n\n \n\n15. y\u00fczy\u0131lda Sultan II. Mehmed ve Sultan II. Beyaz\u0131d d\u00f6nemlerinde kazaskerlik, vezirlik, sancak beyli\u011fi ve kad\u0131l\u0131k gibi y\u00fcksek g\u00f6revleri y\u00fcklenmi\u015f bir ulema s\u0131n\u0131f\u0131 mensubu ve \u00e7ok tan\u0131nm\u0131\u015f bir Divan Edebiyat\u0131 \u015fairidir.<br\/><br\/>Kendisi Fatih Sultan Mehmet'in \u00f6\u011fretmenidir. Ahmet Pa\u015fa, Sultan II. Murat saltanat d\u00f6nemi kazaskerlerinden Veliy\u00fcddin bin \u0130lyas Efendi\u2019nin o\u011fludur.<br\/><br\/>Milliyet\u00e7ilikle ilgili \u00e7al\u0131\u015fmalar\u0131 yapan ilk \u015fairdir. Ahmet Pa\u015fa\u2019n\u0131n nerede ve ne zaman do\u011fdu\u011fu bilinmemekte ve de\u011fi\u015fik yerler ve tarihler ileri s\u00fcr\u00fclmektedir. Latifi'nin Tezkere'sinde ve Gelibolulu Ali'nin K\u00fchn\u00fc'l-ahbar adl\u0131 eserinde Bursa'da do\u011fdu\u011fu yaz\u0131l\u0131d\u0131r. Seh\u00ee Tezkeresi ve G\u00fcldeste yazar\u0131 Beli\u011f ise onun Edirne'de do\u011fdu\u011funu s\u00f6ylerler. A\u015f\u0131kpa\u015fa Tezkeresi yazar\u0131 ise, Ahmed Pa\u015fa'n\u0131n varisi olan amca o\u011flu Edirneli N\u00e2z\u0131r \u00c7elebi'den al\u0131nan bilgilere g\u00f6re, Edirneli oldu\u011funu bildirir. Fuad K\u00f6pr\u00fcl\u00fc'ye g\u00f6re, \"Edirne\u2019de yapt\u0131r\u0131lan cami ve imaret vakfiyesinin Veliy\u00fcddin taraf\u0131ndan tanzim edildi\u011fi ve \u015fairimizin memuriyet hayat\u0131 hakk\u0131ndaki kay\u0131tlar d\u00fc\u015f\u00fcn\u00fcl\u00fcrse, bu tarihten (830\/1426)   biraz evvel ya da biraz sonra do\u011fmu\u015ftur\" (\u0130sl\u00e2m Ansiklopedisi Ahmet Pa\u015fa maddesi) . Son zamanlara kadar Edirne\u2019de 'Veliy\u00fcddin o\u011flu' ismini ta\u015f\u0131yan bir mahallenin ve mescidin bulunmas\u0131, Ahmed Pa\u015fa'n\u0131n Edirne'de do\u011fdu\u011funa dair bir sa\u011flam bir ipucu say\u0131labilir.<br\/><br\/>Ahmet Pa\u015fa e\u011fitimini II. Murat d\u00f6neminde Edirne\u2019de yapm\u0131\u015f ve o d\u00f6nemde ge\u00e7erli bilgiler yan\u0131nda Arap\u00e7a ve Fars\u00e7a da \u00f6\u011frenmi\u015ftir. E\u011fitimini bitirdikten sonra, \u00f6nce Bursa\u2019da Muradiye Medresesi\u2019ne m\u00fcderris olarak tayin edilmi\u015f ve sonra 1451 (hicri 855) 'de Edirne Kad\u0131s\u0131 g\u00f6revine atanm\u0131\u015ft\u0131r. Fatih Sultan II. Mehmed'in tahta ge\u00e7mesinden sonra kazasker olmu\u015f ve onun muhasipli\u011fi ve \u00f6\u011fretmenli\u011fi g\u00f6revlerinde bulunmu\u015ftur. Sonra vezirlik r\u00fctbesine y\u00fckselmi\u015ftir. Seh\u00ee, Lat\u00eef\u00ee, \u015eak\u00e2ik, Hasan \u00c7elebi, Bey\u00e2n\u00ee Tezkirelerine g\u00f6re Fatih\u2019in hizmetk\u00e2rlar\u0131ndan birine laf att\u0131\u011f\u0131 i\u00e7in; di\u011fer kaynaklara g\u00f6re padi\u015fah\u0131n bir g\u00f6zdesine g\u00f6z koydu\u011fu i\u00e7in ve \u00c2\u015f\u0131k \u00c7elebi'ye g\u00f6re ise birka\u00e7 fesat\u00e7\u0131n\u0131n iftiras\u0131na u\u011frad\u0131\u011f\u0131 i\u00e7in gazaba gelen padi\u015fah taraf\u0131ndan vezaretten azledilmi\u015f ve hapse at\u0131lm\u0131\u015ft\u0131r ve hatta \u00f6ld\u00fcr\u00fclmesi \u00e7ok olas\u0131l\u0131k kazanm\u0131\u015ft\u0131r. Bu olay\u0131n ortaya \u00e7\u0131kmas\u0131 b\u00fcy\u00fck bir ihtimalle bir saray entrikas\u0131, rekabeti, iftiras\u0131 ve tevzirat\u0131 sonucudur. Yine s\u00f6ylentiye g\u00f6re Ahmed Pa\u015fa \"Kerem\" redifli 35 beyitten olu\u015fan \u00fcnl\u00fc kasidesini padi\u015faha sunmu\u015f ve bu nedenle affedilmi\u015ftir. Fakat edebiyat tarih\u00e7isi Ali Nihad Tarlan \"Kerem\" redifli kasidenin yaz\u0131l\u0131\u015f\u0131n\u0131n ba\u015fka bir nedeni oldu\u011funu ve anlat\u0131lan olay\u0131n olas\u0131l\u0131\u011f\u0131 gayet az, bir g\u00fczel hik\u00e2ye olmaktan ileri gitmedi\u011fini belirtmektedir.<br\/><br\/>Ahmet Pa\u015fa, daha sonra otuz ak\u00e7e yevmiyeli olarak ile Bursa\u2019ya tayin edilip orada Orhaniye, Muradiye ve Emir Sultan medrese vak\u0131flar\u0131n\u0131n m\u00fctevellili\u011fi ile g\u00f6revlendirilmi\u015ftir. Sonra s\u0131ras\u0131yla Sultan\u00f6n\u00fc (Eski\u015fehir) ,Tire ve Ankara'da sancak beyli\u011fi g\u00f6revine atanm\u0131\u015ft\u0131r. Fatih\u2019in 1481\u2019de \u00f6l\u00fcm\u00fcnden sonra II. Bayezid\u2019in zaman\u0131nda tekrar eski itibar\u0131n\u0131 kazan\u0131p Bursa\u2019ya sancak beyi olarak tayin olunmu\u015ftur. O g\u00f6revde iken 1496 (hicri 602)   y\u0131l\u0131nda Bursa'da \u00f6lm\u00fc\u015f ve Muradiye Camii yan\u0131nda kendi yapt\u0131rd\u0131\u011f\u0131 medrese yan\u0131nda g\u00f6m\u00fclm\u00fc\u015f ve sonradan bir t\u00fcrbe in\u015fa edilmi\u015ftir.<br\/><br\/>Ahmed Pa\u015fa'nin zeki, zarif, n\u00fcktedan ve haz\u0131rcevap bir ki\u015fili\u011fi oldu\u011fu belirtilmi\u015ftir. Ahmed Pa\u015fa ya\u015fad\u0131\u011f\u0131 zamanlarda devrinin en b\u00fcy\u00fck \u015fairi olarak kabul edilmi\u015f ve sayg\u0131 g\u00f6rm\u00fc\u015ft\u00fcr.<br\/><br\/>Edeb\u00ee Ki\u015fili\u011fi<br\/><br\/>Ahmed Pa\u015fa hem gazel hem de kaside t\u00fcrlerinde ba\u015far\u0131l\u0131 eserler yaratm\u0131\u015f; \u015fark\u0131 ve murabbada da olgun \u00f6rnekler vermi\u015ftir[kaynak belirtilmeli]. Dizeleri divan \u015fiirinin s\u00f6z ve anlam \u00f6zellikleriyle \u00f6r\u00fcl\u00fcd\u00fcr. \u0130\u015fledi\u011fi konular genellikle din d\u0131\u015f\u0131 olup be\u015feri a\u015fk konusundaki \u015fiirler de Divan'inda \u00f6nemli yer tutmaktad\u0131r. Din\u00ee ve tasavvuf\u00ee konulara ra\u011fbet g\u00f6stermemi\u015ftir. \u015eiirleri gayet ahenklidir ve aruz veznini \u00e7ok ustaca kulland\u0131\u011f\u0131 g\u00f6r\u00fcl\u00fcr. Kendi \u00e7a\u011f\u0131nda \"\u015fairlerin sultan\u0131\" diye an\u0131ld\u0131\u011f\u0131 bilinmektedir.Yazm\u0131\u015f oldu\u011fu Kerem kasidesiyle \u00f6l\u00fcmden kurtulmu\u015ftur. B\u00fct\u00fcn tezkereciler Ahmed Pa\u015fa'nin \u015fiirlerinden takdirle bahsederler. Sonra gelen nesil \u015fairlerden Ahi, Lamii, Necati, Zati ve Baki ona nazireler yazm\u0131\u015flard\u0131r. XIX. y\u00fczy\u0131lda Ziya Pa\u015fa, \u00fc\u00e7 \u015fairi, Ahmed Pa\u015fa, Necati ve Zati'yi, \"T\u00fcrki suhana temel komu\u015flar\" olarak tarif etmi\u015f ve Ahmet Pa\u015fa'n\u0131n \"\u015eeyhi ile Necati aras\u0131nda yeti\u015fen \u015fairlerden en b\u00fcy\u00fc\u011f\u00fc\" oldu\u011funu ifade etmi\u015ftir. \u015eairin \u00fcn\u00fc Osmanl\u0131 \u0130mparatorlu\u011fu\u2019nun s\u0131n\u0131rlar\u0131n\u0131 a\u015fm\u0131\u015ft\u0131r.<br\/><br\/>Ancak baz\u0131 edebiyat kritikleri Ahmed Pa\u015fa'yi orijinallikten uzak g\u00f6rerek \u0130ran \u015fairlerinden \u00e7evirmi\u015f oldu\u011fu beyitleri kendine mal etmekle su\u00e7lam\u0131\u015flard\u0131r.<br\/><br\/>Ahmed Pa\u015fa'n\u0131n sanat\u0131n\u0131n ve eserlerinin uygun bir \u015fekilde de\u011ferlendirilmesi i\u00e7in a\u015f\u0131r\u0131 \u00f6vg\u00fc veya a\u015f\u0131r\u0131 yerginin gerekmeyece\u011fi \u015f\u00fcphesizdir. Onun T\u00fcrk\u00e7e divan \u015fiirini yeni bir merhaleye ula\u015ft\u0131rd\u0131\u011f\u0131 ve onun i\u00e7in bir b\u00fcy\u00fck \u015fair say\u0131lmas\u0131 gere\u011fi inkar edilemez. <br \/>\n<br \/>\n\n \n"
}