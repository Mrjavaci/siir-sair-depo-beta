{
    "Adi": "A\u015f\u0131k Fani",
    "dogumTarihi": "Ad\u0131yaman 05\/01\/1949\n",
    "sairHayati": "\n\n\n\u00c2\u015f\u0131k F\u00e2n\u00ee (1949-G\u00fcn\u00fcm\u00fcz)<br\/><br\/>A) Ya\u015fam\u0131: As\u0131l ad\u0131 Seydi Vakkas olan \u00c2\u015f\u0131k F\u00e2n\u00ee, 1949 y\u0131l\u0131nda Ad\u0131yaman ili Besni il\u00e7esine ba\u011fl\u0131 Hac\u0131 Halil K\u00f6y\u00fcnde d\u00fcnyaya geldi. Babas\u0131, k\u00f6y\u00fcnde \u015e\u0131ho lakab\u0131yla tan\u0131n\u0131rd\u0131. F\u00e2n\u00ee okul e\u011fitimi alamam\u0131\u015ft\u0131r. \u00c7\u00fcnk\u00fc k\u00f6y\u00fcne okul yap\u0131ld\u0131\u011f\u0131nda o, on yedi ya\u015f\u0131ndayd\u0131. Orta h\u00e2lli bir aile \u00e7ocu\u011fu olan F\u00e2n\u00ee \u00e7ocukluk y\u0131llar\u0131n\u0131 k\u00f6y\u00fcnde \u00e7obanl\u0131k yaparak ge\u00e7irdi. Saz \u00e7alma hevesi onda i\u015fte bu y\u0131llarda ba\u015flad\u0131. Gen\u00e7lik y\u0131llar\u0131nda 3 y\u0131l kadar \u0130stanbul da i\u015f\u00e7ilik yapt\u0131. Burada d\u00f6nemin \u00fcnl\u00fc ozanlar\u0131 (Mahsun\u00ee \u015eerif, Abdullah Papur, Muhlis Akarsu, Ali Ekber \u00c7i\u00e7ek ve \u0130smail D\u00e2im\u00ee) ile tan\u0131\u015ft\u0131, onlardan \u00e2\u015f\u0131kl\u0131k hususunda etkile\u015fimde bulundu. Daha sonra tekrar k\u00f6y\u00fcne d\u00f6nen F\u00e2n\u00ee madd\u00ee imk\u00e2ns\u0131zl\u0131klardan dolay\u0131 b\u00fcy\u00fck s\u0131k\u0131nt\u0131lar \u00e7eker. 6 ay kadar G\u00f6lba\u015f\u0131 \u0130l\u00e7esi Halk E\u011fitim Merkezinde m\u00fczik ve tiyatro hocal\u0131\u011f\u0131 yapar. Daha sonra (1970\u2019li y\u0131llarda) Gaziantep\u2019e yerle\u015ferek ya\u015fam\u0131na burada devam eder. N\u00fcfus kay\u0131tlar\u0131na ge\u00e7 kay\u0131t olmas\u0131ndan dolay\u0131 askere ancak 1978\u2019de gidebildi. Vatan\u00ee g\u00f6revini \u0130zmir\/Menemen\u2019de yapan Fan\u00ee, on y\u0131l kadar sedef kakmac\u0131l\u0131\u011f\u0131 ile u\u011fra\u015ft\u0131. Daha sonra iki y\u0131l kadar k\u0131sa ad\u0131 G\u00fcgemer olan Gaziantep G\u00fczel Sanatlar\u0131 Geli\u015ftirme Merkezi\u2019nde kurs hocal\u0131\u011f\u0131 yapt\u0131. F\u00e2n\u00ee, yakla\u015f\u0131k on y\u0131ld\u0131r eml\u00e2k\u00e7ilikle u\u011fra\u015fmaktad\u0131r. Yedi y\u00fcze yak\u0131n \u015fiiri bulunan  \u00c2\u015f\u0131k F\u00e2n\u00ee, evli ve alt\u0131 \u00e7ocuk babas\u0131d\u0131r. <br\/>B) Ozanl\u0131\u011f\u0131 ve \u015eairli\u011fi: \u00c2\u015f\u0131k F\u00e2n\u00ee, \u015fiir yazmaya gen\u00e7li\u011finin ilk y\u0131llar\u0131nda ba\u015flad\u0131. Okur-yazarl\u0131\u011f\u0131n\u0131n olmamas\u0131ndan dolay\u0131 \u015fiirlerini dile getirme ve bunlar\u0131 insanlara aktarabilme hususunda ba\u015flang\u0131\u00e7ta olduk\u00e7a zorlanm\u0131\u015ft\u0131r. Fakat; ilerleyen zaman i\u00e7erisinde F\u00e2n\u00ee, \u00fcst\u00fcn gayretleri neticesinde bu engelin \u00f6n\u00fcne ge\u00e7mesinin bilmi\u015ftir. Bunun yan\u0131nda o, \u015fiir yazmaya ba\u015flad\u0131\u011f\u0131 bu y\u0131llarda T\u00fcrk\u00e7e konu\u015famamaktayd\u0131. Bu nedenle o \u015fiirlerini Fars\u00e7a a\u011f\u0131rl\u0131kl\u0131 bir dille seslendirmekteydi. \u00d6zellikle o, k\u00f6y\u00fcnden ayr\u0131ld\u0131\u011f\u0131 3-5 sene i\u00e7inde hem okur-yazarl\u0131\u011f\u0131n\u0131 geli\u015ftirmi\u015f, hem de T\u00fcrk\u00e7e konu\u015fmas\u0131n\u0131 iyice \u00f6\u011frenmi\u015ftir. B\u00f6ylece o, k\u00f6y\u00fcnde say\u0131l\u0131 okuma-yazma bilenler aras\u0131nda yer alm\u0131\u015f ve gurbetten gelen mektuplar\u0131 k\u00f6yl\u00fcye kendisi okumu\u015ftur. \u0130\u015fte A\u015f\u0131k Fani, b\u00fct\u00fcn bu olumsuzluklara ra\u011fmen i\u00e7ine d\u00fc\u015fen \u015fiir sevdas\u0131 sonucunda \u015fiir yazma yolunu se\u00e7mi\u015ftir. Ona g\u00f6re bu sevda, insana adeta bir \u00f6ks\u00fcr\u00fck , bir sanc\u0131 gibi gelir ve o insan i\u00e7inde \u015fiir yazmaya dair bir gereksinim hisseder. O, ilk \u015fiirini k\u00f6y\u00fcnde \u00e7ok sevdi\u011fi bir insana atfetmi\u015ftir: K\u00f6y\u00fcnde Haso ad\u0131yla \u00e7a\u011f\u0131r\u0131lan bu kimse k\u00f6y\u00fcn a\u011fas\u0131 taraf\u0131ndan i\u015fsiz b\u0131rak\u0131l\u0131r. Bunun \u00fczerine fani \u015fu d\u00f6rtl\u00fc\u011f\u00fcn\u00fc dile getirir<br\/><br\/>Bir g\u00fcn vard\u0131m kom\u015fuya <br\/>Selam verdim Haso\u2019ya<br\/>Oturmu\u015ftu k\u00f6\u015feye<br\/>Bakt\u0131m, Haso a\u011flad\u0131 <br\/><br\/>Dikkat edilece\u011fi gibi onun kaleme ald\u0131\u011f\u0131 bu ilk \u015fiirleri teknik olarak fazla g\u00fc\u00e7l\u00fc de\u011fildir. Fakat ; daha sonraki y\u0131llarda yazd\u0131\u011f\u0131 \u015fiirleri olduk\u00e7a g\u00fc\u00e7l\u00fc bir \u015fiir tekni\u011fine sahiptir. Bunun yan\u0131nda Fan\u00ee saz \u00e7almas\u0131n\u0131 17-18 ya\u015flar\u0131nda  \u00f6\u011frendi. Fan\u00ee, o y\u0131llarda k\u00f6y\u00fcnde \u00e7obanl\u0131k yapmaktayd\u0131.. O zamanlar saz \u00e7almak k\u00f6y\u00fcnde yad\u0131rgand\u0131\u011f\u0131ndan o,  bu i\u015fi \u00f6nceleri gizli olarak yapar. K\u00f6yl\u00fcye g\u00f6re saz \u00e7alan kimse, d\u00fc\u015f\u00fck seviyeli olarak g\u00f6r\u00fclmekteydi. Bundan dolay\u0131d\u0131r ki saz \u00e7alan kimselere o k\u00f6yde k\u0131z dahi verilmezdi. Fan\u00ee , b\u00fct\u00fcn bu olumsuzluklar kar\u015f\u0131s\u0131nda bu i\u015fi \u00f6nceleri gizli yapm\u0131\u015ft\u0131r. Daha sonraki y\u0131llarda gidece\u011fi \u0130stanbul\u2019da tan\u0131\u015ft\u0131\u011f\u0131 \u00fcnl\u00fc ozanlardan etkilenerek bu i\u015fi daha da geli\u015ftirmi\u015f ve kimselerden \u00e7ekinmeksizin yapmaya ba\u015flad\u0131. <br\/><br\/>Diyebiliriz ki, F\u00e2n\u00ee\u2019nin ustas\u0131 \u0130smail Daim\u00ee\u2019dir. O, ustas\u0131ndan hem saz, hem de \u00e2\u015f\u0131kl\u0131k hususuna dair ders alm\u0131\u015ft\u0131r. B\u00f6ylece onun iyice olgunla\u015ft\u0131\u011f\u0131n\u0131 g\u00f6ren \u0130smail Daim\u00ee, ona F\u00e2n\u00ee mahlas\u0131n\u0131 vermi\u015ftir. Onun mahlas almas\u0131 \u015fu \u015fekilde ger\u00e7ekle\u015fir: Bir g\u00fcn F\u00e2n\u00ee, ustas\u0131na bu d\u00fcnyan\u0131n fani oldu\u011funu beyan eder. Bunun \u00fczerine \u00c2\u015f\u0131k Daim\u00ee, ona F\u00e2n\u00ee mahlas\u0131n\u0131 verir. <br\/><br\/>\u00c2\u015f\u0131k F\u00e2n\u00ee \u015fiirlerini yazarken hi\u00e7 kimseden etkilenmedi\u011fini belirtir. Bu nedenle o, ister istemez de olsa hi\u00e7bir zaman ba\u015fka \u015fairlere ait \u015fiir kitaplar\u0131n\u0131 okumam\u0131\u015ft\u0131r. Fakat; bizler onun \u015fiirlerini \u015fekil ve i\u00e7erik y\u00f6n\u00fcyle inceledi\u011fimizde bunlar\u0131n \u00c2\u015f\u0131k Mahsun\u00ee \u015eerif tarz\u0131na yak\u0131n oldu\u011funu sezebilmekteyiz. Bu da onun bir nebze de olsun \u00c2\u015f\u0131k Mahsun\u00ee\u2019den etkilendi\u011finin bir ispat\u0131 olsa gerek. <br\/><br\/>F\u00e2n\u00ee, \u015fiirlerinde daha \u00e7ok toplumsal konular \u00fczerinde durur. Onun \u015fiirlerinde zaman zaman bir ba\u015f kald\u0131r\u0131n\u0131n oldu\u011fu da sezilmektedir. Bu durumu \u015fairin ya\u015fant\u0131s\u0131nda u\u011frad\u0131\u011f\u0131 haks\u0131zl\u0131klara ve olumsuzluklara ba\u011flayabiliriz. <br\/><br\/>Bu ne bi\u00e7im d\u00fcnya, ezen ezene<br\/>Zul\u00fcm ba\u015fa ge\u00e7mi\u015f vicdan peri\u015fan<br\/>L\u00e2net olsun b\u00f6yle \u00e7arp\u0131k d\u00fczene<br\/>K\u00fcf\u00fcr iktidarda, iman peri\u015fan<br\/><br\/>B\u00fct\u00fcn bunlar\u0131n yan\u0131nda o, baz\u0131 \u015fiirlerinde ise nasihat, a\u015fk, tabiat vb... gibi konulara da temas etmi\u015ftir. <br\/><br\/>B\u00fct\u00fcn bunlar\u0131n yan\u0131nda o, din\u00ee, tasavvuf\u00ee konular\u0131 ele alan \u015fiirlerde dile getirmi\u015ftir. O, bu tarz \u015fiirlerinde daha \u00e7ok yobazl\u0131\u011fa ve softal\u0131\u011fa kar\u015f\u0131 durmu\u015f, dini istismar edenlere ele\u015ftiri oklar\u0131n\u0131 y\u00f6neltmi\u015ftir. F\u00e2n\u00ee, tabiat\u0131 gere\u011fi \u0130sl\u00e2m\u2019\u0131n \u00f6z\u00fc, anayasas\u0131, hak ve hukuku, Kur\u2019\u00e2n\u2019\u0131n emirlerini en iyi \u015fekilde tatbik eden insanlara hayranl\u0131k duydu\u011fundan \u015fiirlerinde \u00f6yle bir tav\u0131r sergiler. Bu ba\u011flamda onun bu tarz \u015fiirleri zaman zaman naat, zaman zamansa tenkit \u015feklindedir. O, \u00f6zellikle bu naatlar\u0131n\u0131 Allah\u2019a, Peygambere, kutsal kitaplara  oldu\u011fu kadar kutsal geceler \u00fczerine de s\u00f6ylemi\u015ftir. \u00d6rne\u011fin: O, Kadir gecesi \u00fczerine yazd\u0131\u011f\u0131 bir \u015fiirinde \u015f\u00f6yle diyor:<br\/><br\/>\u201c\u0130nna enzelnahu fi leyletil Kadr\u201d<br\/>Dendi\u011fi gecedir, Kadir gecesi.<br\/>Der vem\u00e2 edr\u00e2ke m\u00e2 leyletil Kadr<br\/>Sundu\u011fu gecedir, Kadir gecesi.<br\/><br\/>D\u00f6rtl\u00fckten de anla\u015f\u0131laca\u011f\u0131 \u00fczere o, bu ve bunun gibi baz\u0131 \u015fiirlerinde Kur\u2019\u00e2n ayetlerine yer vermi\u015f ve bunlar\u0131 belli \u00f6l\u00e7\u00fc ve uyaklar dahilinde okurlar\u0131na sunmu\u015ftur. Bu da onun Arap\u00e7a\u2019y\u0131 iyi bildi\u011finin bir g\u00f6stergesi durumundad\u0131r. <br\/><br\/>\u00c2\u015f\u0131k F\u00e2n\u00ee, daha \u00e7ok bir kalem \u015fairi oldu\u011fundan b\u00fct\u00fcn kalem \u015fairleri i\u00e7in s\u00f6yledi\u011fimiz hususlar onun i\u00e7in de ge\u00e7erlidir. Bunu yan\u0131nda o, baz\u0131 \u015fiirlerini de irticalen dile getirir. Ona g\u00f6re irticalen s\u00f6ylenen \u015fiirler buz \u00fczerine yaz\u0131lan yaz\u0131 gibidir; g\u00fcne\u015fi g\u00f6r\u00fcnce silinir, gider. Ger\u00e7ekten de bu \u015fekilde meydana getirilen \u015fiirler, bir \u015fekilde kayda al\u0131nmad\u0131\u011f\u0131ndan unutulmaya y\u00fcz tutabilmektedir.<br\/><br\/>\u00c2\u015f\u0131k F\u00e2n\u00ee, di\u011fer Antep y\u00f6resi halk ozanlar\u0131na oranla \u015fiirlerinde en fazla yabanc\u0131 as\u0131ll\u0131 kelime ve unsurlara yer veren kimsedir. F\u00e2n\u00ee, okudu\u011fu eski ilm\u00ee kitaplar\u0131nda etkisiyle T\u00fcrk\u00e7enin yan\u0131 s\u0131ra Arap\u00e7a ve Fars\u00e7ay\u0131da iyi bilmektedir. Fakat; o, bu kelimeleri halk\u0131n anlayaca\u011f\u0131 bir bi\u00e7imde \u015fiirlerinde yans\u0131tm\u0131\u015ft\u0131r. Hatta o, 1970\u2019li y\u0131llarda Osmanl\u0131ca a\u011f\u0131rl\u0131kl\u0131 \u015fiirler de yazm\u0131\u015f ve bu \u015fiirleri devrin bir \u00e7ok ozanlar\u0131n\u0131n (\u00f6zellikle \u00c2\u015f\u0131k Mahsun\u00ee \u015eerif\u2019in) tepkisini \u00fczerinde toplam\u0131\u015ft\u0131r. Bu nedenle o tekrar halk \u015fiiri tarz\u0131nda \u015fiirler yazmaya y\u00f6nelmi\u015ftir.<br\/><br\/>Elvah b\u00e2d-\u0131 harf-i kader<br\/>Ervah cem-i kayd u keder<br\/>S\u00f6nerse kand\u00eel-i hayat <br\/>Vermez ferd-i n\u00e2fe peder<br\/><br\/>Daha sonralar\u0131 ise ar\u0131 bir t\u00fcrk\u00e7eyle \u015fiirler yazan F\u00e2n\u00ee, vecize nitelikli s\u00f6zlere de bolca yer verir. Bir \u00e7ok halk \u015fairi gibi o da \u015fiirlerini belli olay ya da manzaralardan etkilenerek yazar. <br\/><br\/>\u00c2\u015f\u0131k F\u00e2n\u00ee \u015fiirlerinin b\u00fcy\u00fck bir k\u0131sm\u0131n\u0131 \u00e2\u015f\u0131klama tarz\u0131yla s\u00f6yler. T\u00fcrk\u00fclerinde uzun hava ve deyi\u015f makamlar\u0131 egemendir. <br\/><br\/>Gazi Antep y\u00f6resinde \u00c2\u015f\u0131k F\u00e2n\u00ee ad\u0131 an\u0131ld\u0131\u011f\u0131nda \u00f6zellikle Antep iline \u00f6vg\u00fc mahiyetinde ki \u015fiiri akla gelmektedir:<br\/><br\/>\u015eu d\u00fcnyada seyran oldum<br\/>Bulunmaz e\u015fi antebin.<br\/>Mertli\u011fine hayran oldum<br\/>Bulunmaz e\u015fi Antebin,<br\/>Dik durur ba\u015f\u0131 Antebin<br\/><br\/>F\u00e2n\u00ee, sevilen \u015fu \u015fiirinde de kendi k\u00fcnyesini anlatmaktad\u0131r.<br\/><br\/>Bir \u00e7ocuk do\u011fmu\u015ftu k\u00f6y\u00fcn birinde <br\/>Apalak, topalak Tahir dediler<br\/>C\u0131v\u0131l c\u0131v\u0131l oynar, durmaz yerinde<br\/>Bunu gelece\u011fi zahir dediler<br\/>Ender \u015fairlerde g\u00f6zlenen cinasl\u0131 s\u00f6yleyi\u015flerin \u015fiire yans\u0131t\u0131lma \u00f6zelli\u011fi, F\u00e2n\u00eede de mevcuttur. Bu da onun ne kadar g\u00fc\u00e7l\u00fc bir s\u00f6yleyi\u015fe egemen oldu\u011funun bir g\u00f6stergesi olsa gerek.<br\/><br\/>Bizim k\u00f6yde bir oda vard\u0131<br\/>Arad\u0131\u011f\u0131n her kim se, o da vard\u0131<br\/>\u0130lim, irfan, ahl\u00e2k \u00f6\u011fretilirdi<br\/>Geldi\u011fi gibi giden, o davard\u0131<br\/><br\/>F\u00e2n\u00ee\u2019nin \u015fiirlerinde kulland\u0131\u011f\u0131 dil di\u011fer ozanlara oranla daha a\u011f\u0131rd\u0131r. Bunu yan\u0131nda o, \u015fiirlerini d\u00f6rtl\u00fcklerle kaleme al\u0131r. Bu \u015fiirlerin hemen hepsi 11\u2019li hece say\u0131s\u0131yla kaleme al\u0131nm\u0131\u015ft\u0131r. Bu t\u00fcr \u015fiirlerde 6+5 ve 4+4+3 duraklar\u0131 egemendir. Bunu yan\u0131nda o, az da olsa 8\u2019li hece say\u0131s\u0131yla da \u015fiirler dile getirmi\u015ftir. Bu t\u00fcr \u015fiirlerde ise t\u0131pk\u0131 di\u011fer \u015fairlerde oldu\u011fu gibi 4+4 duraklar\u0131 kullan\u0131lm\u0131\u015ft\u0131r. <br\/> <br \/>\n<br \/>\n\n \n Eserleri <br \/>\n\nDED\u0130LER\r<br\/>\r<br\/>Bir \u00e7ocuk do\u011fmu\u015ftu k\u00f6y\u00fcn birinde \r<br\/>Apalak, topalak Tahir dediler\r<br\/>C\u0131v\u0131l c\u0131v\u0131l oynar, durmaz yerinde\r<br\/>Bunu gelece\u011fi zahir dediler\r<br\/>\r<br\/>Anas\u0131n\u0131n ilki, o ilk bat\u0131nd\u0131 \r<br\/>Emekledi, duvarlara tutundu \r<br\/>Y\u00fcr\u00fcd\u00fc, durudu, yetindi\r<br\/>Devam et, eyleme tehir dediler\r<br\/>\r<br\/>Ya\u015f on be\u015f olunca ergenlik \u00e7a\u011f\u0131\r<br\/>Terledi b\u0131y\u0131\u011f\u0131, d\u00f6kt\u00fc sa\u00e7a\u011f\u0131\r<br\/>Alm\u0131\u015ft\u0131 eline keser, b\u0131\u00e7a\u011f\u0131\r<br\/>Kesti, yapt\u0131, \u00e7att\u0131 mahir dediler\r<br\/>\r<br\/>Ya\u015f yirmi olunca lafa kar\u0131\u015ft\u0131\r<br\/>Bazen gavga etti, bazen bar\u0131\u015ft\u0131\r<br\/>Ba\u015far\u0131dan ba\u015far\u0131ya ula\u015ft\u0131\r<br\/>Becerisine de sihir dediler\r<br\/>\r<br\/>Bizim e\u015fek ile kom\u015fu at\u0131na\r<br\/>Yorgan\u0131, d\u00f6\u015fe\u011fi vurduk s\u0131rt\u0131na\r<br\/>Cin Deresinde bir bodrum kat\u0131na\r<br\/>Yerle\u015ftik buras\u0131 \u015fehir dediler\r<br\/>\r<br\/>Nice saray, nice saltanat g\u00f6rd\u00fcm,\r<br\/>G\u00f6zlerim kama\u015ft\u0131, dikildim, durdum\r<br\/>\u00c7\u0131rp\u0131nd\u0131m, u\u011fra\u015ft\u0131m, bir \u00f6m\u00fcr verdim\r<br\/>Ne\u2019edeceksin mal\u0131 \u015fair dediler\r<br\/>\r<br\/>Bu F\u00c2N\u00ce d\u00fcnyada beyhude gezdim\r<br\/>Aktard\u0131m, d\u00f6nderdim, can\u0131mdan bezdim\r<br\/>Ellere bal\u0131, gayma\u011f\u0131 s\u00fczd\u00fcm\r<br\/>Seninde nasibin zehir dediler\r<br\/> \n \n"
}