{
    "Adi": "Bora Eke",
    "dogumTarihi": "1984 -\n",
    "sairHayati": "\n\n\nShakespeare\u2019in hayat\u0131n bir tiyatro sahnesinden olu\u015ftu\u011fu ifadesi do\u011fruysa, benim de bu sahnedeki rol\u00fcm 4 Haziran 1984\u2019te d\u00fcnyaya g\u00f6zlerimi a\u00e7mamla ba\u015flad\u0131. <br\/><br\/>D\u00f6rt ki\u015fiden olu\u015fan bir ailemiz var; annem, babam, ablam ve ben. Annem de babam da \u00e7ok \u00e7al\u0131\u015f\u0131p bizleri \u00f6zveriyle yeti\u015ftirdiler. Genelde \u00e7abuk sinirlenebilen bundan dolay\u0131 da gereksiz kavgalara neden olabilen bir yap\u0131m\u0131z var. Bir konu hakk\u0131nda oturup birlikte uzun s\u00fcre konu\u015fup karar vermi\u015fli\u011fimiz de pek yoktur. Buna ra\u011fmen bir\u00e7ok aile de bile g\u00f6rmedi\u011fim bir sevgi payla\u015f\u0131m\u0131 vard\u0131r aram\u0131zda. Annem emekli ve ev han\u0131m\u0131 onun i\u015fi ger\u00e7ekten zor, babam ise y\u0131llar \u00f6nce emekli olmas\u0131na ra\u011fmen bizim okuyabilmemiz i\u00e7in hala \u00e7al\u0131\u015f\u0131yor. Ablam ise iyi karakterli bir insan, dansa kar\u015f\u0131 \u00f6zenilecek bir yetene\u011fi var. Umar\u0131m yetene\u011fini \u00e7al\u0131\u015fkanl\u0131kla birle\u015ftirir, bunu yaparsa T\u00fcrkiye\u2019nin en iyi dans\u00e7\u0131lar\u0131ndan biri bile olabillir. Ben de diplamas\u0131nda iktisat\u00e7\u0131 yazacak bir garip olaca\u011f\u0131m. <br\/><br\/>Hayallerim yok sanmay\u0131n, zaten her\u015fey \u00e7ocuklu\u011fum da kurudu\u011fum hayallerimle ba\u015flad\u0131. <br\/><br\/>Do\u011fdu\u011fumdan beri Buca\u2019daki evimizde ya\u015f\u0131yoruz. \u00c7ocuklu\u011fumda \u00e7ok s\u0131k hastaland\u0131\u011f\u0131mdan pek d\u0131\u015far\u0131 \u00e7\u0131kamaz, zaman\u0131m\u0131n b\u00fcy\u00fck bir \u00e7o\u011funlu\u011funu oyuncaklar\u0131mla oynayarak kendi hayal d\u00fcnyamda ge\u00e7irirdim. Yakartop, futbol, saklanba\u00e7ta oynad\u0131m tabii ama genelde hastalanma sonucuna katlanarak. <br\/><br\/>\u00c7ocuklu\u011fumda odamdaki yata\u011f\u0131ma uzan\u0131r hi\u00e7 usanmadan hayaller kurard\u0131m. Kimi hayalimde \u00fcnl\u00fc bir basket\u00e7i, kimisin de ise Metallica\u2019n\u0131n gitaristi olurdum. Hayallerimi s\u0131n\u0131rland\u0131ran tek \u015fey d\u00fc\u015flerim artt\u0131k\u00e7a yapacaklar\u0131m\u0131n bir g\u00fcne s\u0131\u011fmaz olu\u015fuydu.<br\/><br\/>Bir de k\u00fc\u00e7\u00fckl\u00fc\u011f\u00fcmde baz\u0131 sabahlar pe\u015fe pe\u015fe gelen iki k\u0131sa r\u00fcya g\u00f6r\u00fcrd\u00fcm. \u0130lkinde bir yatakta uyumaya \u00e7al\u0131\u015f\u0131rd\u0131m. Ancak \u00fczerimdeki \u00f6rt\u00fc v\u00fccudumu kaplayacak kadar b\u00fcy\u00fck olmad\u0131\u011f\u0131ndan onu s\u00fcrekli \u00e7eki\u015ftirir; bir sa\u011fa bir sola d\u00f6ner ve bu durumdan a\u015f\u0131r\u0131 rahats\u0131z olurdum. Bunun hemen ard\u0131ndandan ise g\u00f6z\u00fcm alabildi\u011fince rengarenk k\u00fc\u00e7\u00fck toplar g\u00f6r\u00fcrd\u00fcm. Bu da bana m\u00fcthi\u015f bir huzur verirdi. <br\/><br\/>\u0130lkokul hi\u00e7 olmad\u0131\u011f\u0131 kadar e\u011flenceliydi. Y\u0131lan, me\u015fe, uzun e\u015f\u015fek favori oyunlar\u0131m\u0131zdand\u0131. Ortaokul da kendi i\u00e7ine kapan\u0131k, genelde k\u0131zlar\u0131n bile dalga ge\u00e7ti\u011fi bir insand\u0131m. Lise y\u0131llar\u0131m \u00e7ok g\u00fczeldi, ilk kez ger\u00e7ekten a\u015f\u0131k oldu\u011fum k\u0131z bu lisedeydi. Beni \u00e7ok seven, bug\u00fcnlere gelmemi sa\u011flayan Bayram hocam, Rahmetli Ayfer hocam ve can\u0131m papatyam yani H\u00fclya hocam buradayd\u0131. Liseye ba\u015flarken i\u00e7imde \u00fclkeme ve Atat\u00fcrk\u2019e kar\u015f\u0131 hissetti\u011fim duygular beni se\u00e7im yapmaya zorlam\u0131\u015ft\u0131; kazand\u0131\u011f\u0131m grafik b\u00f6l\u00fcm\u00fc yerine s\u00fcper lisede okumay\u0131 tercih ettim. Yani \u0130ktisat\u00e7\u0131lar\u0131n ifadesiyle daha b\u00fcy\u00fck kitlelere ula\u015fmak istememin alternatif maliyeti, i\u00e7imdeki sanat duygusundan bir s\u00fcreli\u011fine uzakla\u015fmam oldu. <br\/><br\/>Y\u0131llar ge\u00e7ti ortaokul, lise derken \u015fimdi \u00fcniversitedeyim. Hayat y\u0131llar ge\u00e7tik\u00e7e sanki daha h\u0131zl\u0131 ge\u00e7iyor. Paralel olarak heyecan\u0131mda kat ve kat art\u0131yor. <br\/><br\/>\u00dcniversite hayat\u0131m\u0131n ilk y\u0131l\u0131nda bir\u00e7ok \u015feyi bir arada y\u00fcr\u00fctt\u00fcm. Internetle tan\u0131\u015fman\u0131n heyecan\u0131n\u0131 ya\u015farken, takip etti\u011fim derslerim, konferans ve seminler, v\u00fccut geli\u015ftirme, Latin danslar\u0131, arkada\u015flar\u0131mla e\u011flendi\u011fim barlar, cafeler ve tabii ki KYK. Bu kadar \u00e7ok \u015feyi, bir daha birarada yapabilece\u011fime inanam\u0131yorum. \u00dcniversite 2.s\u0131n\u0131fa ge\u00e7erken kul\u00fcpte Y\u00f6netim Kurulu \u00dcyesi se\u00e7ilmemle hayat\u0131m\u0131n bir\u00e7ok y\u00f6n\u00fc KYK ile an\u0131lmaya ba\u015flad\u0131 ve hayat\u0131mda ba\u015fta ailem, arkada\u015flar\u0131m ve hobilerim olmak \u00fczere bir\u00e7ok \u015feyden fedakarl\u0131kta bulundum. T\u00fcm bunlar\u0131n kar\u015f\u0131l\u0131\u011f\u0131nda KYK da de\u011ferini \u00f6l\u00e7emeyece\u011fim heyecanlar ya\u015fad\u0131m. Arkada\u015fl\u0131klar, deneyimler ve bilgiler edindim. En \u00f6nemlise de kendini tan\u0131ma f\u0131rsat\u0131 buldum. <br\/><br\/>\u015eimdi kendimi hi\u00e7 olmad\u0131\u011f\u0131m kadar g\u00fc\u00e7l\u00fc, inan\u00e7l\u0131 ve kararl\u0131 hissediyorum. Hedeflerimi bilerek, \u00e7ocuklu\u011fumdaki hayallerimi tek tek ger\u00e7ekle\u015ftirmek i\u00e7in yava\u015f ama sa\u011flam ad\u0131mlarla \u00f6n\u00fcmdeki yolda ilerliyorum. <br\/><br\/>Umar\u0131m t\u00fcm bunlar\u0131 yaparken ya\u015fad\u0131\u011f\u0131m anlar\u0131n de\u011ferini bilir ve ger\u00e7ek kendimi tan\u0131ma f\u0131rsat\u0131na eri\u015firim. <br\/><br\/>Sayg\u0131 ve sevgilerimle, <br \/>\n<br \/>\n\n \n Eserleri <br \/>\n\nEserlerimi www.boraeke.com adresli web sitemin, g\u00fcnl\u00fck ya\u015fam\u0131mdaki izlenimlerimi yans\u0131tt\u0131\u011f\u0131m silgisiz kalem, sinema ele\u015ftirilerimi yazd\u0131\u011f\u0131m SineModam, \u015eiirlerimi yazd\u0131\u011f\u0131m\u0131 \u015eiirlerim ve ya\u015fam\u0131n karelerini ve onlara ruh katan hikayeleri yans\u0131tt\u0131\u011f\u0131m Ya\u015fam\u0131n Kareleri b\u00f6l\u00fcm\u00fcnde toplam\u0131\u015f bulunmaktay\u0131m. \n \n"
}