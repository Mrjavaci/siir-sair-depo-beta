{
    "Adi": "Kadir M\u0131s\u0131ro\u011flu 2",
    "dogumTarihi": "24 Ocak 1933 Trabzon\n",
    "sairHayati": "\n\n \n\nKadir MISIRO\u011eLU Kimdir?<br\/><br\/>1933 y\u0131l\u0131 Ramazan-\u0131 \u015eerifi\u2019nin yirmiyedisinde yani \u201cKadir Gecesi\u201d seher vakti D\u00fcnya\u2019ya gelmi\u015fim. O saat mahallemizin C\u00e2mii \u015eerifinde \u00e2det \u00fczere \u201cSeher Mukabelesi\u201d okunuyormu\u015f. Bu mukalebeyi takib etmekte olan babam\u0131n kula\u011f\u0131na o anda m\u00fcjdeyi f\u0131s\u0131ldam\u0131\u015flar ki, tam \u201cS\u00fbre-i Kadir\u201dokunuyormu\u015f. Bu sebeple ismimin \u201cKadir\u201d olarak konulmas\u0131n\u0131 g\u00f6nl\u00fcnden ge\u00e7irmi\u015f.<br\/><br\/>Do\u011fdu\u011fum ev Ak\u00e7aabat\u2019\u0131n D\u00fcrbinar (1) Mahallesi\u2019nin \u201cDere Mahallesi\u201d denilmekle m\u00e2ruf semtinde iki katl\u0131, ah\u015fap ka\u011fgir kar\u0131\u015f\u0131\u011f\u0131 bir evdi. H\u00e2l\u00e2 ayakta olan bu ev ailenin k\u00f6yden \u015fehre indi\u011finde yerle\u015fmi\u015f oldu\u011fu ilk evdir. (2)<br\/><br\/>\u0130smimin Kadir olarak konulmas\u0131na babaannem itiraz etmi\u015f ve Dedemin ad\u0131n\u0131 bana vermekte direnmi\u015f, Dedemin ad\u0131 asl\u0131nda K\u00e2z\u0131m\u2018m\u0131\u015f. Fakat g\u00fczellik ve yak\u0131\u015f\u0131kl\u0131l\u0131\u011f\u0131ndan kinaye \u201cPa\u015fa, Pa\u015fa\u2026\u201d diye sevilirken K\u00e2z\u0131m unutulup Pa\u015fa um\u00fbmile\u015fmi\u015f.<br\/><br\/>Bundan dolay\u0131 babaannemi de tatmin maksad\u0131yla bana \u201cKadir Pa\u015fa\u201d ad\u0131n\u0131 vermi\u015fler. L\u00e2kin babam bu ismi n\u00fcfusa Pa\u015fa\u2019s\u0131z olarak kaydettir mi\u015f. Esasen bir y\u0131l sonra da \u00e7\u0131kar\u0131lan bir kanunla pa\u015fa s\u00f6z\u00fc di\u011fer bir \u00e7ok elkabla birlikte yasaklanm\u0131\u015ft\u0131r. Buna ra\u011fmen, mahallede hep \u201cKadir Pa\u015fa\u201d olarak an\u0131lagelmi\u015fimdir.Dedemin mezar\u0131 D\u00fcrbinar mahallesindeki aile kabristan\u0131-m\u0131zdad\u0131r. 1975 y\u0131l\u0131nda vefat eden babam 1991 sonlar\u0131nda vefat eden v\u00e2lidem ve di\u011fer akrabalar\u0131m\u0131z da orada yatmaktad\u0131r. (3)<br\/><br\/>V\u00e2lidem S\u00e2riye Han\u0131m da eb\u00e2ecdad Ak\u00e7aabatl\u0131 olup kazan\u0131n en eski ve m\u00e2ruf \u00e2ilesi\u201cHac\u0131s\u00e2liho\u011fullar\u0131\u201d ndand\u0131r. (4)<br\/><br\/>V\u00e2lidemin anlatt\u0131\u011f\u0131na g\u00f6re hi\u00e7 ana s\u00fct\u00fc emmedi\u011fimden, \u00e7ocukken g\u00e2yet c\u0131l\u0131zm\u0131\u015f\u0131m. Hatta bu sebeble d\u00f6rt ya\u015f\u0131na kadar y\u00fcr\u00fcyememi\u015fim. Bir g\u00fcn kap\u0131ya gelen dilenci k\u0131l\u0131kl\u0131 biri V\u00e2lideme:<br\/><br\/>\u201d \u2013 Bu \u00e7ocuk neden hep oturuyor?\u201ddiye sormu\u015f. v\u00e2lidem de c\u0131l\u0131zl\u0131ktan y\u00fcr\u00fcyemedi\u011fimi izah edince adam:<br\/><br\/>\u201d \u2013 Siz buna bir kurban kesiniz, kurban\u0131n kan\u0131yla kendisini belden a\u015fa\u011f\u0131ya y\u0131kay\u0131n\u0131z, kan v\u00fcc\u00fbdunda \u00fc\u00e7 g\u00fcn kals\u0131n. \u00dc\u00e7 g\u00fcn sonra normal su ile y\u0131kay\u0131p kanlar\u0131 temizleyiniz. Allah (c.c.)\u2019\u0131n izniyle y\u00fcr\u00fcr!..\u201d demi\u015f.<br\/><br\/>V\u00e2lidem kendisine bi, ikram i\u00e7in odaya girip \u00e7\u0131kt\u0131\u011f\u0131nda kap\u0131daki bu zat\u0131n kayboldu\u011funu g\u00f6rm\u00fc\u015f. Bu i\u015fte bir fevkal\u00e2delik oldu\u011funu d\u00fc\u015f\u00fcnerek o g\u00fcn adam\u0131n dedi\u011fini yapm\u0131\u015f ve b\u00f6ylece y\u00fcr\u00fcm\u00fc\u015f\u00fcm.<br\/><br\/>C\u0131l\u0131zl\u0131\u011f\u0131m sebebiyle yedi ya\u015f\u0131ma bast\u0131\u011f\u0131mda mektebe g\u00f6nderilmedim. Bu husustaki yalvarmalar\u0131m fayda vermedi. Bir y\u0131l sonra yani, sekiz ya\u015f\u0131nda Ak\u00e7aabat Merkez \u0130lk Mektebi \u2018ne ba\u015flad\u0131m. \u0130sl\u00e2m aleyhtarl\u0131\u011f\u0131n\u0131n en \u015fiddetli bir s\u00fbrette y\u00fcr\u00fct\u00fcld\u00fc\u011f\u00fc zamand\u0131. Mektebe ba\u015flamadan \u00f6nce Kur\u2019an Hocas\u0131\u2019na gitmi\u015ftim. Hocan\u0131n defaatle Jandarmalar taraf\u0131ndan bas\u0131lmas\u0131 y\u00fcz\u00fcnden, ancak bir hatim indirebildim.<br\/><br\/>\u0130lk tahsilimi tamam\u0131yla bu Merkez \u0130lk Mektebi \u2018nde bitirdim. O sene kazam\u0131zda bir ortamektep yap\u0131lmas\u0131na ba\u015flanm\u0131\u015f fakat bitirilmemi\u015fti. Babamsa beni okutmak istemiyordu. Bu sebeble devre arkada\u015flar\u0131mdan baz\u0131lar\u0131 orta mektep tahsili i\u00e7in Trabzon\u2019a gittikleri halde, babam beni bir terzi yan\u0131na \u00e7\u0131rak olarak verdi. Fakat benim b\u00f6yle bir i\u015fle vakit ge\u00e7irmeye hi\u00e7 de niyetim yoktu. Bu bak\u0131mdan s\u0131k s\u0131k terzi d\u00fckk\u00e2n\u0131ndan ka\u00e7\u0131yordum. O s\u0131ralarda ba\u015fta Hz. Ali cenkleriyle ilgili kitaplar olmak \u00fczere, ne bulursam okuyordum. O derece ki, her an elimde kitap bulundu\u011fundan s\u00f6ylenen s\u00f6z kula\u011f\u0131ma girmez, bana havale edilen i\u015fleri yanl\u0131\u015f yapard\u0131m. Bir g\u00fcn b\u00f6yle bir halime k\u0131zan v\u00e2lidem biriktire-bil\u011fidim b\u00fct\u00fcn kitaplar\u0131 avluya d\u00f6kerek yakm\u0131\u015ft\u0131r. Bu kadar anormal okuma hevesimin sonunda \u015fuurumun bozulaca\u011f\u0131ndan korkuyorlard\u0131.<br\/><br\/>Ertesi y\u0131l ortamektep ikmal edildi. Talebeler kaydolmaya ba\u015flad\u0131lar. Babam beni okutmamak i\u00e7in h\u00e2l\u00e2 direniyordu.<br\/><br\/>\u201d \u2013 Bir tek o\u011flum var, okuyup da memur olur giderse oca\u011f\u0131m s\u00f6ner\u201d diyordu. L\u00e2kin sa\u011f\u0131n, solun zorlamas\u0131, hocalar\u0131m\u0131n bask\u0131s\u0131 neticesinde O\u2019nun mukavemetini k\u0131rabildik. B\u00f6ylece yirmibir numara ile Ak\u00e7aabat Orta Mektebi\u2018ne en son kaydolan bir talebe olabildim.<br\/><br\/>O y\u0131l (1947) B\u00fcy\u00fck Do\u011fu ile tan\u0131\u015ft\u0131m. \u0130lk mektepten itibaren parlak bir talebeydim. Hocalar\u0131m beni el \u00fcst\u00fcnde tutarlard\u0131. Hari\u00e7ten ne bulabildimse okumam sebebiyle d\u00e2ima s\u0131n\u0131f arkada\u015flar\u0131m\u0131n \u00fcst\u00fcnde bir seviyem vard\u0131. B\u00fcy\u00fck Do\u011fu, CHP, M. Kemal Pa\u015fa ve ink\u0131l\u00e2plara bak\u0131\u015f a\u00e7\u0131m\u0131n te\u015fekk\u00fcl etmesinde m\u00fchim bir merhale oldu. Esasen \u00f6teden beri evimizin dindar havas\u0131nda bunlar menfur il\u00e2n edilmi\u015f olduklar\u0131ndan bende, bu istikamette bir tem\u00e2y\u00fcl\u00fcn ilk n\u00fcvesi mevcuttu.<br\/><br\/>Orta mektep ikinci s\u0131n\u0131fda okurken (1948) s\u0131n\u0131f arkada\u015flar\u0131mla v\u00e2ki bir m\u00fcnaka\u015fa mektep d\u0131\u015f\u0131ndan idareye aksettirilmi\u015f ve bundan dolay\u0131 bir haftal\u0131k \u201cTard-\u0131 muvakkat\u201d yani ge\u00e7ici uzakla\u015ft\u0131rma cezas\u0131 alm\u0131\u015ft\u0131m. Sebap g\u00e2yet basitti : Bu m\u00fcnaka\u015fan\u0131n mevzuu M. Kemal Pa\u015fa\u2019n\u0131n \u015fahsiyet ve hareket-leriydi. Bu hususta serdetti\u011fim fikirler, idarece su\u00e7 telakki edilmi\u015f ve bir hafta mektepten uzakla\u015ft\u0131r\u0131lm\u0131\u015ft\u0131m. E\u011fer fevk\u00e2l\u00e2de zeki bir talebe olmasaym\u0131\u015f\u0131m, beni b\u00fcsb\u00fct\u00fcn kovacaklarm\u0131\u015f. Babam bu ceza i\u015fiyle hi\u00e7 al\u00e2kadar olmad\u0131. Belki de kovulmad\u0131\u011f\u0131ma \u00fcz\u00fclm\u00fc\u015ft\u00fcr. L\u00e2kin bu s\u00fbretle ba\u015flayan yak\u0131n tarihimizle al\u00e2kal\u0131 bir bak\u0131\u015f a\u00e7\u0131s\u0131, zamanla geli\u015fecek, hayat ve m\u00fcc\u00e2delemin h\u00e2kim \u00e7izgisini te\u015fkil edecekti.<br\/><br\/>Hafta sonlar\u0131, Trabzon\u2019a gidip gelmeye ba\u015flad\u0131m. Trabzon lisesi\u2019nde ve Trabzon Muallim Mektebi\u2019nde baz\u0131 milliyet\u00e7i arkada\u015flar edindim. Bunlar vas\u0131tas\u0131yla Sebil\u00fcrre\u015fad ve Serdenge\u00e7timecmualar\u0131ndan haberdar oldum.<br\/><br\/>O s\u0131rada g\u00fcd\u00fcml\u00fc demokrasi m\u00fcc\u00e2delesinin h\u0131zlanmas\u0131yla dindar insanlar da milliyet\u00e7ilik ad\u0131 alt\u0131nda yava\u015f yava\u015f fikirlerini izhar etmeye ba\u015flam\u0131\u015flard\u0131. Bu sebeple \u00fc\u00e7-be\u015f say\u0131 \u00e7\u0131k\u0131p batan birka\u00e7 sayfal\u0131k gazete ve dergiler g\u00f6r\u00fcl\u00fcyordu. Bunlar\u0131n her birinden bir\u015fey kapm\u0131\u015f\u0131md\u0131r.<br\/><br\/>1950 y\u0131l\u0131nda Trabzon Lisesi\u2019ne ba\u015flad\u0131\u011f\u0131m zaman, \u015fahsiyet ve fikirlerim ana hatlar\u0131yla tebell\u00fcr etmi\u015f bulunuyordu. Kendime g\u00f6re fikr\u00ee bir muhitim de vard\u0131. S\u0131k s\u0131k anma g\u00fcnleri yapar, MehmedAkif, K\u00e2z\u0131m Karabekir ve hatta Mare\u015fal Fevzi \u00c7akmak i\u00e7in bile mevl\u00fcd okutmaya kadar varan, al\u00e2kalar i\u00e7inde davay\u0131 terenn\u00fcm etmeye \u00e7al\u0131\u015f\u0131yordum ki; bunlardan baz\u0131lar\u0131 mahall\u00ee gazetelere de aksetmi\u015ftir.<br\/><br\/>Bu s\u0131rada d\u00f6rt k\u00fc\u00e7\u00fck milliyet\u00e7i te\u015fekk\u00fcl\u00fcn birle\u015fmesiyle v\u00fccud bulan \u201cT\u00fcrk Milliyet\u00e7iler Derne\u011fi\u201dnin Ak\u00e7aabat \u015eubesi\u2019ni a\u00e7t\u0131m ve 1953 y\u0131l\u0131nda DP h\u00fck\u00fcmetince basit bir bahane ile kapat\u0131l\u0131ncaya kadar ba\u015fkanl\u0131\u011f\u0131n\u0131 deruhte ettim. En yak\u0131n arkada\u015f\u0131m bil\u00e2here 27 May\u0131s \u0130htil\u00e2li heng\u00e2mmda \u00f6ld\u00fcr\u00fclen \u00d6zdemir Kazanc\u0131o\u011flu idi. O\u2019nunla gece g\u00fcnd\u00fcz beraberdik.<br\/><br\/>Trabzon Lisesi benim i\u00e7in isl\u00e2m\u00ee m\u00fcc\u00e2dele bak\u0131m\u0131ndan d\u00f6rt f\u0131rt\u0131nal\u0131 y\u0131l olarak ge\u00e7mi\u015ftir. O zamanlar liseler d\u00f6rt y\u0131ld\u0131. Heyecan ve asabiyetim had safhada oldu\u011fundan, nas\u0131l olup da o mektebi bitirebildi\u011fime h\u00e2l\u00e2 \u015fa\u015far\u0131m.<br\/><br\/>1953 y\u0131l\u0131nda \u0130stanbul\u2019un Fethi\u2019nin be\u015f y\u00fcz\u00fcnc\u00fc y\u0131ld\u00f6n\u00fcm\u00fc dolay\u0131s\u0131yla yap\u0131lan kompozisyon yar\u0131\u015fmas\u0131n\u0131 kazanarak bir g\u00fczel dolmakalem m\u00fck\u00e2fat olarak ald\u0131m.<br\/><br\/>B\u00fct\u00fcn lise hayat\u0131m boyunca iki dindar hocayla kar\u015f\u0131la\u015fabilmi\u015fim. Bunlar co\u011frafya muallimi merhum\u0130smail Hakk\u0131 Berkmen ile halen hayatta olan Ahmet Saka Bey\u2019lerdi. \u0130d\u00e2re ve m\u00fcd\u00fcr\u00fcm\u00fcz dindarl\u0131k ve milliyet\u00e7ili\u011fe ha\u015fin bir s\u00fbrette kar\u015f\u0131yd\u0131. Bundan dolay\u0131 pek \u00e7ok kereler disiplin kuruluna girip \u00e7\u0131kmak mecburiyetinde kalm\u0131\u015f\u0131md\u0131r. Bu arada binbir g\u00fc\u00e7l\u00fckle temin edebildi\u011fimiz namaz odas\u0131na as\u0131lm\u0131\u015f olan bir takvimin kartonundaki M. Kemal Pa\u015fa resmini y\u0131rtma sebebiyle \u00fc\u00e7 g\u00fcn \u201cTard-\u0131 muvakkat\u201d cezas\u0131na \u00e7arpt\u0131r\u0131l\u0131\u015f\u0131m zikre de\u011fer. Bilahere b\u00fcy\u00fct\u00fclen bu h\u00e2dise y\u00fcz\u00fcnden, mez\u00fbniyet ve olgunluk imtihanlar\u0131 aras\u0131nda tamamen mektepten uzakla\u015ft\u0131r\u0131lma cezas\u0131na \u00e7apt\u0131r\u0131ld\u0131m. Ayr\u0131ca, g\u00fcya beni himaye etmi\u015f olmak t\u00f6hmetiyle o zaman\u0131n ba\u015fmuavini \u0130smail Hakk\u0131 Berkmen ve edebiyat muallimi Kaya Bilgegil (sonradan Profes\u00f6r) de alt\u0131 ay vek\u00e2let emrinde kalmak s\u00fbretiyle iz\u2019ac olunmu\u015flard\u0131r. Ben de m\u00fcteakip imtihanlar i\u00e7in Giresun\u2019a gittim. O zaman olgunluk imtihan\u0131 d\u00f6rt dersten yap\u0131l\u0131rd\u0131. Sualler Bakanl\u0131ktan ge  lirdi. Yolda imtihanlar\u0131n birini ka\u00e7\u0131rm\u0131\u015ft\u0131m. Di\u011ferlerini Giresun\u2019da vermi\u015ftim. Ka\u00e7\u0131rd\u0131\u011f\u0131m imtihan i\u00e7in 1954 Ekimi\u2019nde Erzurum\u2019a gittim. Bu dersin imtihan\u0131n\u0131 da Erzurum Lisesi\u2019nde vererek nih\u00e2yet lise mezunu olabildim.<br\/><br\/>L\u00e2kin lise devremdeki m\u00fccadeleler t\u00e2fsilat\u0131yla okunmaya de\u011fer m\u00e2hiyet-tedir. Davam\u0131z\u0131n o g\u00fcnk\u00fc \u015fartlar\u0131n\u0131n anla\u015f\u0131lmas\u0131 bak\u0131m\u0131ndan h\u00e2iz-i ehemmiyet olan bu devreyi, \u00e7e\u015fitli y\u00f6nleriyle anlatan \u201cGe\u00e7mi\u015f G\u00fcn\u00fc Elerken I-II\u201d serlev-hal\u0131 esere bak\u0131labilir.<br\/><br\/>Art\u0131k y\u00fcksek tahsil i\u00e7in \u0130stanbul\u2019a gitmem gerekiyordu. Babam\u0131n bu husustaki muhalefetini bertaraf etmek kolay olmad\u0131. O s\u0131rada mahallemizde bir k\u0131z delirmi\u015fti. Okuma arzusuna set \u00e7ekildi\u011fi i\u00e7in delirdi\u011fi \u015f\u00e2ias\u0131 babam\u0131 biraz yumu\u015fat\u0131r gibi oldu. L\u00e2kin para vermeyerek Ak\u00e7aabat\u2019tan ayr\u0131lmam\u0131 \u00f6nlemeye \u00e7al\u0131\u015f\u0131yordu. Zavall\u0131 anaca\u011f\u0131m ayn\u0131 zamanda terzilik eder, \u015funa buna diki\u015f dikerdi. Yediy\u00fcz lira para biriktirmi\u015f imi\u015f. Bunu bana verince, son m\u00fc\u015fk\u00fcl de hallolmu\u015f oldu.<br\/><br\/>\u00dc\u00e7 g\u00fcnl\u00fck bir vapur yolculu\u011fundan sonra 6 Ekim 1954'te \u0130stanbul\u2019a ayak bast\u0131m. Her taraf bayraklarla donat\u0131lm\u0131\u015ft\u0131. \u0130stanbul\u2019un d\u00fc\u015fman i\u015fgalinden kurtulu\u015f y\u0131ld\u00f6n\u00fcm\u00fc imi\u015f. Bo\u011faz\u0131 hayranl\u0131kla seyrederek Galata\u2019da karaya ayak bast\u0131m. Bir m\u00fcddet Edirnekap\u0131\u2019daki eni\u015ftemin yan\u0131nda, bir m\u00fcddet de Fatih Sar\u0131g\u00fczel\u2019deki babam\u0131n teyzesi yan\u0131nda kald\u0131m. Hukuk Fak\u00fcltesi\u2019ne kayd\u0131m\u0131 yapt\u0131rarak bilahere Trabzon Liselerinden Yeti\u015fenler Cemiyeti\u2018nin So\u011fana\u011fa semtindeki yurduna yerle\u015ftim.<br\/><br\/>Fak\u00fclte hayat\u0131m lisedekinin birka\u00e7 kat\u0131 daha hareketli ve m\u00fcc\u00e2deleli ge\u00e7ti. Bunun bir k\u0131s\u0131m tafsil\u00e2t\u0131n\u0131 da yine \u201cGe\u00e7mi\u015f G\u00fcn\u00fc Elerken\u201d adl\u0131 eserimde bulabilirsiniz. Ehemmiyetli olan\u0131 bir taraftan \u00e7al\u0131\u015farak, di\u011fer taraftan da okumak s\u00fbretiyle fak\u00fclteyi y\u00fcr\u00fctm\u00fc\u015f olmam ve dava i\u00e7in u\u011fra\u015fmaktan bir an bile geri durmamamd\u0131. Trabzon Liselerinden Yeti\u015fenler Cemiyeti\u2018nin yurdundaki ik\u00e2metim bir y\u0131l sonra o cemiyetin ba\u015fkanl\u0131\u011f\u0131n\u0131 yapmam\u0131 ve bu ba\u015fkanl\u0131kta yurt\u00e7uluk mes\u2019elesini \u00f6\u011frenmemi inta\u00e7 eylemi\u015ftir. \u00dcniversite talebeli\u011fim esnas\u0131nda yedi talebe yurdu a\u00e7\u0131p \u00e7al\u0131\u015ft\u0131rm\u0131\u015f\u0131md\u0131r ki bunlar\u0131n en me\u015fhurlar\u0131 \u201cVefa\u201d, \u201cSeyhan\u201d, \u201cKaradeniz\u201d ve \u201cY\u0131ld\u0131z\u201d Talebe Yurdlar\u0131d\u0131r. Dava y\u00f6n\u00fcnden gen\u00e7 insanlarla me\u015fgul olmak i\u00e7in en m\u00fcs\u00e2id m\u00fcessesenin yurd oldu\u011funu ilk ke\u015ffeden benim, desem herhalde yanl\u0131\u015f olmaz, o derecede ki m\u00e2hud d\u00f6nme Ahmed Emin Yalman o tarihlerde vatan gazetesinde bu faaliyetimden dolay\u0131 aleyhime bir ba\u015f yaz\u0131 yazm\u0131\u015ft\u0131r.<br\/><br\/>1961 y\u0131l\u0131nda Aynur (Ayd\u0131naslan) ile evlendim. S\u0131ras\u0131yla Abdullah S\u00fcnusi (1963) Fat\u0131ma Mehlika(1965) Mehmed Selman (1973) isimli \u00fc\u00e7 \u00e7ocu\u011fumuz oldu.<br\/><br\/>Fak\u00fclte y\u0131llar\u0131ndan itibaren ne\u015friyat ve konferanslar vermeyi h\u0131zland\u0131rarak hukuk\u00e7uluktan \u00e7ok tarih\u00e7ili\u011fe meylettim. Yak\u0131n tarihimiz \u00fczerindeki ara\u015ft\u0131r-malar daha \u00e7ok al\u00e2kam\u0131 celbediyordu. V\u00e2s\u0131l oldu\u011fum kanaatleri, izhar ve ifadenin kan\u00fbn\u00ee g\u00fc\u00e7l\u00fcklerine ra\u011fmen yaz\u0131p s\u00f6ylemekten geri kalmad\u0131m. Daha \u00f6nceleri \u00e7e\u015fitli mecmua ve gazetelerde \u00e7o\u011fu m\u00fcstear adlarla yaz\u0131lar yay\u0131n-lam\u0131\u015ft\u0131m. \u00d6z ad\u0131mla matbuat \u00e2leminde ilk g\u00f6r\u00fcn\u00fc\u015f\u00fcm 1948 y\u0131l\u0131ndad\u0131r. Bu \u00e7ocuksu bir \u015fiirdir veYeni Polathane Gazete\u2019sinde yay\u0131nlanm\u0131\u015ft\u0131r. Polathane, Ak\u00e7aabat\u2019\u0131n eski ad\u0131d\u0131r. Fak\u00fclte y\u0131llar\u0131mda merhum \u0130lhan Darendelio\u011flu\u2018nun \u00e7\u0131karmakta oldu\u011fu Toprak Dergisine de Mehmed Meri\u00e7giller n\u00e2m-\u0131 m\u00fcsteari ile birka\u00e7 yaz\u0131 yazm\u0131\u015ft\u0131m.<br\/><br\/>\u0130lk eserim Lozan Zafer mi, Hezimet mi ? adl\u0131 ara\u015ft\u0131rman\u0131n birinci cildidir. \u0130lk tab\u0131 1964 y\u0131l\u0131nda yap\u0131lm\u0131\u015ft\u0131r. Ayn\u0131 y\u0131l \u201cSEB\u0130L YAYINEV\u0130\u201dni kurmu\u015ftum. Bu eser yay\u0131nevinin ilk kitab\u0131 oldu. 1970 y\u0131l\u0131ndaki geni\u015fletilmi\u015f ikinci tab\u0131 5816 say\u0131l\u0131 \u201cAtat\u00fcrk Aleyhinde \u0130\u015flenen Su\u00e7lar Hakk\u0131nda Kanun\u201dna istinaden toplatt\u0131r\u0131lm\u0131\u015f, hakk\u0131m\u0131zda dava a\u00e7\u0131lm\u0131\u015f ve bu dava 1974 um\u00fbm\u00ee aff\u0131 ile bir karara iktiran etmeksizin d\u00fc\u015fm\u00fc\u015ft\u00fcr.<br\/><br\/>1970 y\u0131l\u0131 ocak ay\u0131nda \u0130stanbul Milli T\u00fcrk Talebe Birli\u011fi\u2018nde \u201cHarf \u0130nk\u0131l\u00e2b\u0131\u201d ile al\u00e2kal\u0131 bir konferans\u0131m dava mevzuu yap\u0131larak hakk\u0131mda Eski-\u015fehir \u00d6rf\u00ee \u0130dare Asker\u00ee Mahkemesi\u2018nce yedi sene hapis be\u015f sene amme haklar\u0131ndan men ve yirmi ay s\u00fcrg\u00fcn cezas\u0131 verilmi\u015ftir. Hem kanun\u00ee ikamet-g\u00e2h\u0131m ve hem de konferans\u0131n verildi\u011fi yer \u0130stanbul oldu\u011fu halde, Eski\u015fehir\u2019in bir sel\u00e2hiyet tec\u00e2v\u00fcz\u00fc ile bu davaya bakmas\u0131ndaki garabet ve hukukun de-faatle nas\u0131l \u00e7i\u011fnenmi\u015f oldu\u011funu g\u00f6stermek i\u00e7in ciltler dolusu yazmak gerekir. \u015e\u00e2hidlerin hapsedilmesinden tutunuz da, asker\u00ee \u015fah\u0131slar\u0131n kendi fiilleri ha-kk\u0131nda \u015fahid olarak dinlenmelerine ve hatta \u00f6nce beraat olarak yaz\u0131lm\u0131\u015f olan karar\u0131n kumandan \u0130rfan\u00d6zayd\u0131nl\u0131\u2019n\u0131n bask\u0131s\u0131yla y\u0131rt\u0131l\u0131p yedi sene hapse tahvil edilmesine kadar nice nice kanunsuzluklar\u0131n sergilendi\u011fi bu maceray\u0131 \u2013 in\u015fallah \u2013 m\u00fcstakil bir eser halinde kaleme alaca\u011f\u0131m.<br\/><br\/>H\u00fckmedilen cezan\u0131n infaz\u0131 Eski\u015fehir Sivil Cez\u00e2evi\u2018nde ba\u015flay\u0131p \u0130stanbul Sa\u011fmalc\u0131lar Cezaevi, veBak\u0131rk\u00f6y Ak\u0131l Hastah\u00e2nesi Adl\u00ee Servis merhale-lerinde ge\u00e7tikten sonra Cerrahpa\u015fa Hastah\u00e2nesi Psikiyatri Klini\u011fi\u2018nden 1974 Y\u0131l\u0131 May\u0131s\u0131nda \u00e7\u0131kar\u0131lan um\u00fbm\u00ee afla nihayete ermi\u015ftir. L\u00e2kin bu benim ilk hapse-dili\u015fim de\u011fildir. Merhum Necip Faz\u0131l Bey\u2018le yak\u0131nl\u0131\u011f\u0131m dolay\u0131s\u0131yla resm\u00ee bir s\u00fcr\u00fc istintak ge\u00e7irmi\u015f ve nihayet 27 May\u0131s 1960 \u0130htil\u00e2li\u2019nden sonra hapsin hem de \u201cK\u0131zg\u0131n Askerler\u201dkontrol\u00fcndeki en \u015fiddetli nev\u2019ini tatm\u0131\u015ft\u0131m. Aziz Nesin\u2018le N\u00e2dir N\u00e2di aras\u0131ndaki bir kalem m\u00fcnaka\u015fas\u0131ndan ba\u015flay\u0131p garip \u015fekiller ge\u00e7ir-dikten sonra benim Bursa\u2019da \u00c7ekirce Kapl\u0131calar\u0131\u2018ndan al\u0131n\u0131p \u0130stanbul\u2019a getirilmem, \u0130stanbul Harbiye Binas\u0131ndaki h\u00fccrelerden birine hapsedilmem, bil\u00e2here Balmumcu Asker\u00ee K\u0131\u015flas\u0131\u2018ndan tahliye edilmemle ilgili tafsil\u00e2t da m\u00fcstakilen yaz\u0131lmaya de\u011fer m\u00e2hiyettedir.<br\/><br\/>1964 y\u0131l\u0131nda \u201cSebil Yay\u0131nevi\u201cni kurup kendimi tamamen ne\u015friyata verdim. 1970 y\u0131l\u0131nda Harf \u0130nk\u0131l\u00e2b\u0131 ile ilgili mezk\u00fbr konferans\u0131m y\u00fcz\u00fcnden, m\u00e2ruz kald\u0131\u011f\u0131m hapsedilme maceras\u0131ndan sonra yine ayn\u0131 i\u015fe devam ettim ve 1976 y\u0131l\u0131 ba\u015f\u0131ndan itibaren haftal\u0131k olarak Sebil Dergisi\u2018ni \u00e7\u0131karmaya ba\u015flad\u0131m. Bu dergideki yaz\u0131lar\u0131mdan dolay\u0131 k\u0131sa bir m\u00fcddet sonra hakk\u0131mda M. Kemal Pa\u015fa ile ilgili m\u00e2hud kanun ve 163. maddeye istinaden say\u0131s\u0131z dava a\u00e7\u0131lmas\u0131 \u00fczerine yeniden hapse girmeyi bertaraf etmek \u00fcmidiyle 1977 um\u00fbm\u00ee se\u00e7imlerinde MSP\u2019den Trabzon mebus namzedi oldum. Listede ikinci s\u0131raya konulmam sebebiyle kazanamad\u0131m. Ertesi y\u0131l ayn\u0131 partiden \u0130stanbul senato namzedi oldum. Yine ikinci s\u0131raya konulmu\u015f oldu\u011fum i\u00e7in kazanamad\u0131m.<br\/><br\/>1978 y\u0131l\u0131nda MSP Merkez Um\u00fbm\u00ee Heyeti\u2018ne (Genel idare Kurulu) se\u00e7ildim. Bu vazifedeyken 12 Eyl\u00fcl 1980 \u0130htil\u00e2li oldu ve 13 Ekim 1980 tarihinde b\u00fct\u00fcn merkez Um\u00fbm\u00ee Heyeti hakk\u0131nda tevkif karar\u0131 verildi. Bunun \u00fczerine hakk\u0131mda daha evvel a\u00e7\u0131lm\u0131\u015f olan davalar\u0131n, MSP davas\u0131yla birle\u015fmesinden do\u011facak psikolojik a\u011f\u0131rl\u0131ktan kurtulmak isteyen baz\u0131 arkada\u015flar\u0131m\u0131z\u0131n \u0131srar\u0131 sebebiyle yurtd\u0131\u015f\u0131na \u00e7\u0131kt\u0131m, Almanya\u2019da ik\u00e2met hakk\u0131m oldu\u011fundan Frankfurt\u2019a yerle\u015ftim.<br\/><br\/>B\u00f6ylece vatan-\u0131 azizimden ayr\u0131ld\u0131\u011f\u0131m zaman, arkada otuzdan fazla a\u011f\u0131r cezal\u0131k dava b\u0131rakm\u0131\u015f durumdayd\u0131m. Bil\u00e2here \u00e7oluk \u00e7ocu\u011fumu yan\u0131ma getirttim. Almanlar\u0131n benden gayr\u0131s\u0131na oturma m\u00fcs\u00e2desi vermemesi \u00fczerine, hep birlikte \u0130ngiltere\u2019ye ge\u00e7tik.<br\/><br\/>Gurbete haz\u0131r de\u011fildim. M\u00e2l\u00ee imk\u00e2nlar\u0131m mahduddu. Bu sebeble g\u00e2yet s\u0131k\u0131nt\u0131l\u0131 bir gurbet \u00e7ilesi i\u00e7inde bo\u011fu\u015furken 1983 y\u0131l\u0131 ba\u015flar\u0131nda gazete, radyo ve televizyon anonslar\u0131yla yurda d\u00f6nmeye d\u00e2vet olundum. D\u00e2vete icabet etmedi\u011fimden bil\u00e2here T\u00fcrkiye Cumhuriyeti Vatanda\u015fl\u0131\u011f\u0131\u2018ndan tard edildim. Bu sebeble \u0130ngiltereden siyas\u00ee iltica hakk\u0131 istedim. Bunun i\u00e7in 7 Eyl\u00fcl 1983 tarih ve 18158 numaral\u0131 karar\u0131n yay\u0131nland\u0131\u011f\u0131 Resm\u00ee Gazete\u2019yi g\u00f6stermem k\u00e2f\u00ee geldi. Daha sonra ecdaddan kalma gayri menkullerim hazinece hara\u00e7 \u2013 mezat satt\u0131r\u0131ld\u0131. Bu yetmiyormu\u015f gibi 1984 y\u0131l\u0131nda da kitap depomuz yakt\u0131r\u0131larak iktisaden \u00e7\u00f6kertilmem i\u00e7in elden geleni yapt\u0131lar.<br\/><br\/>\u00c7oluk \u00e7ocu\u011fumla Londra\u2019da oturmaktayken ge\u00e7imimi sa\u011flayacak bir i\u015f kuramad\u0131\u011f\u0131mdan bir bu\u00e7uk y\u0131l sonra i\u015f ve ge\u00e7im mecburiyeti beni tekrar Almanya\u2019ya d\u00f6nmeye zorlad\u0131. B\u00f6ylece \u201cGurbet \u0130\u00e7inde Gurbet\u201d denilebilecek bir \u00e7ile \u00e7emberi i\u00e7inde g\u00fcnlerimi ge\u00e7irmek kaderimin garip bir cilvesi olmu\u015ftur.<br\/><br\/>1991 Y\u0131l\u0131nda \u00e7\u0131kar\u0131lan Ter\u00f6r Kanunu\u201d ile TCK.ndan m\u00e2hud 163.madde \u00e7\u0131kar\u0131l\u0131nca aziz vatana avdet edebildim.<br\/><br\/>Dipnotlar<br\/><br\/>(1) Asl\u0131 g\u00fczel kaynak sular\u0131ndan dolay\u0131 D\u00fcrp\u0131nar yani Incip\u0131nar olan bu kelime, zamanla D\u00fcrbinar\u2019a d\u00f6n\u00fc\u015fm\u00fc\u015ft\u00fcr.<br\/><br\/>(2) Ailemizin eb\u00e2ecdad ya\u015famakta oldu\u011fu Lefka (\u00c7\u0131narl\u0131) K\u00f6y\u00fcn\u2019den \u015fehre ini\u015finin garip bir hik\u00e2yesi vard\u0131r:<br\/><br\/>Dedem Pa\u015fa Efendi ile di\u011fer erkek karde\u015fi Mehmed yetim kalm\u0131\u015flar. Babalar\u0131, dedeleri hayattayken \u00f6ld\u00fc\u011f\u00fcnden, Hanefi f\u0131kh\u0131na g\u00f6re m\u00fclkten halefiyet tarikiyle bir hak alamad\u0131klar\u0131 i\u00e7in hen\u00fcz \u00e7ocuk denecek ya\u015fta k\u00f6y\u00fc terkedip \u015fehre inmi\u015fler. Dedem fevkal\u00e2de zeki, \u00e7al\u0131\u015fkan bir gen\u00e7mi\u015f. Karde\u015fiyle bir  likte seyyarl\u0131ktan ba\u015flayarak tic\u00e2ret hayat\u0131na at\u0131lm\u0131\u015flar. Bir ara kazan\u0131n m\u00e2ruf zenginlerinden Hac\u0131 Mesud Efendi ile birlikte \u00e7al\u0131\u015fm\u0131\u015f, sonra ayr\u0131lm\u0131\u015flar ve \u00e7ok ilerlemi\u015fler. O derece ki, son derece zeki ve \u00e7al\u0131\u015fkan bir kimse olan Dedem 1930 y\u0131l\u0131nda gen\u00e7 ya\u015fta vefat etti\u011fi zaman kazanan en ileri gelen zengin  lerinden biriydi.<br\/><br\/>Dedemin Osman ad\u0131ndaki babas\u0131 ise, vefat etti\u011fi Galamina (S\u00f6\u011f\u00fctl\u00fc) K\u00f6y\u00fc\u2019nde medfundur. Mezar\u0131 k\u00f6y\u00fcn, eski Trabzon \u015fosesi kenar\u0131ndaki kabristan\u0131ndad\u0131r. Daha evvelki cedlerimiz tabiat\u0131yla hep Lefka (\u00c7\u0131narl\u0131) K\u00f6y\u00fc\u2019nde yatmaktad\u0131rlar.<br\/><br\/>Ben do\u011fdu\u011fumda babam Ey\u00fcp Sabri Bey kendisine babas\u0131ndan kalan ticaret i\u015flerini y\u00fcr\u00fct\u00fcyordu. Dedem vefat etti\u011finde O pek gen\u00e7 bir ya\u015fta bulundu\u011fundan i\u015fleri iyi y\u00fcr\u00fctememi\u015f, bil\u00e2here \u2013 birazda \u2013 ikinci Cihan Harbi\u2019nin karaborsay\u0131 um\u00fbm\u00eele\u015ftiren, ticari ahl\u00e2k\u0131 bozan tesirleri y\u00fcz\u00fcnden ticareti terkedip tamamen din\u00ee bir hayat ya\u015famaya koyulmu\u015ftur. Fevkal\u00e2de d\u00fcr\u00fcst bir insan olan babam, daha sonra meslek olarak m\u00fcezzinlikte karar k\u0131lm\u0131\u015f ve kazam\u0131zdaki Yeni C\u00e2mi\u2019den emekli olduktan sonra 1975 y\u0131l\u0131 29 May\u0131s\u2019\u0131nda rahmet-i Rahmana kavu\u015fmu\u015ftur.<br\/><br\/>(3) Bir emrihak v\u00e2ki olursa, ben \u0130stanbul\u2019da Yahya Efendi Derg\u00e2h\u0131 ile Ey\u00fcp S\u0131rtlar\u0131 aras\u0131nda muhayyerim. Bu iki yerden birine defnolunmak isterim. Tabi\u00ee hangisi m\u00fcmk\u00fcn olursa. Aksi halde, ben de Ak\u00e7aabat\u2019taki \u00e2ile kabristan\u0131m\u0131za defolmak isterim.<br\/><br\/>(4) Ak\u00e7aabat\u2019\u0131n eb\u00e2 ecdad yerlisi olan v\u00e2lidem hem ana taraf\u0131ndan ve hem de baba taraf\u0131ndan varl\u0131kl\u0131 bir ailenin k\u0131z\u0131 olarak d\u00fcnyaya gelmi\u015ftir. Babas\u0131 Hac\u0131 Saliho\u011fullanndan K\u00fc\u00e7\u00fck Mustafa A\u011fa\u2019n\u0131n o\u011flu Ahmed Efendi n\u00e2m\u0131yla y\u00e2d edilen \u00e7iftlik, \u00e7ubuk sahibi bir insand\u0131. Annemin annesi, hacdan gelirken Samsun dolaylar\u0131nda vapurda vefat etmi\u015f olan G\u00fcm\u00fc\u015fhane\u2019li zade Hac\u0131 Emin Efendi\u2019nin k\u0131z\u0131 M\u00fcn\u015fine Han\u0131m\u2019d\u0131. Anneannem Muhsine Han\u0131m babas\u0131n\u0131n bu suretle \u00f6l\u00fcm\u00fcyle kundakta yetim kalm\u0131\u015f, ailenin tek \u00e7ocu\u011fu imi\u015f. Annesi G\u00fclizar Han\u0131m bu tek evl\u00e2d\u0131na \u00fcveylik s\u0131k\u0131nt\u0131s\u0131 \u00e7ektirmesin diye bir daha evlenmemi\u015f ve Muhsine Han\u0131m\u2019\u0131 hizmet\u00e7ilerle \u00e7ok nazl\u0131 bir suretle b\u00fcy\u00fctm\u00fc\u015f. Kaderin cilvesini bak\u0131n\u0131z ki; Muhsine Han\u0131m da birisi annem olmak \u00fczere \u00fc\u00e7 yetim k\u0131z \u00e7ocu\u011fu b\u0131rakarak gen\u00e7 ya\u015fta do\u011fum esnas\u0131nda vefat etmi\u015f. Dedem, yani Mustafa A\u011fa\u2019n\u0131n Ahmet Efendi Muhsine Han\u0131m\u2019\u0131n vefat\u0131ndan sonra tekrar evlenmesiyle annem ve karde\u015fleri yetimli\u011fin b\u00fct\u00fcn \u0131zd\u0131rab\u0131n\u0131 en \u015fiddetli bir \u015fekilde tatm\u0131\u015flard\u0131r. \u015eehirde koca konaklan varken bu \u00fc\u00e7 yetim k\u0131z \u00e7ocu\u011fu kasden k\u00f6yde tutulmu\u015f. Eski ve yeni, yaz\u0131 veya Kur\u2019an-\u0131 Kerim n\u00e2m\u0131na her hangi bir \u015fey \u00f6\u011frenmelerine imk\u00e2n verilmemi\u015ftir. Bu sebeple bir \u00e7ile \u00e7emberinden ge\u00e7erek b\u00fcy\u00fcyen v\u00e2lidem.biraz da kendi f\u0131trat\u0131n\u0131n iktizas\u0131 olarak emsalsiz bir g\u00f6r\u00fc\u015f, sezi\u015f, ahl\u00e2k, zek\u00e2, feraset sahibiydi. O derece ki; birka\u00e7 \u00fcniversite bitiren bile O\u2019nun eline su d\u00f6kemezdi!\u2026 V\u00e2lidemin \u00fc\u00e7 k\u0131z karde\u015fime mukabil, tek erkek \u00e7ocu\u011fu oldu\u011fum i\u00e7in bana muhabbet ve d\u00fc\u015fk\u00fcnl\u00fc\u011f\u00fc \u00e7ok a\u015f\u0131r\u0131 idi. Ehl-i takva ve ehl-i tarik olan bu m\u00fcbarek insan\u0131n bana d\u00fc\u015fk\u00fcnl\u00fc\u011f\u00fc ihtimal Rabbin \u201crakiyb\u201dismi \u015ferifinin tecellisini davet etmi\u015f ve O benimle hemen hemen hi\u00e7 beraber olamam\u0131\u015ft\u0131. K\u0131rk y\u0131ldan bu yana ancak iki \u00fc\u00e7 y\u0131lda bir o da bir ka\u00e7 g\u00fcnl\u00fc\u011f\u00fcne y\u00fcz\u00fcm\u00fc g\u00f6rebilen v\u00e2lidemle belki ancak k\u0131rk g\u00fcn beraber olabilmi\u015fimdir. 12 Eyl\u00fcl heng\u00e2m\u0131ndan sonra, tam \u201cyedi sene\u201d gitgide katmerle\u015fen bir hasretle zaman zaman hastalan\u0131p yataklara d\u00fc\u015fen v\u00e2lidem bir defas\u0131nda bizi cidden korkutacak bir \u015fiddetle rahats\u0131zland\u0131.<br\/><br\/>B\u00fcy\u00fck o\u011flum Abdullah S\u00fcn\u00fbsi, do\u011fup b\u00fcy\u00fcd\u00fc\u011f\u00fcm cennet misali Ak\u00e7aabat ve be\u015f y\u00fcz y\u0131l \u201cHil\u00e2fet-i \u0130slamiye\u201dye makarr olmu\u015f \u0130stanbul ve b\u00fct\u00fcn sevdiklerimle birlikte ve bilhassa v\u00e2lidemden de ayr\u0131l\u0131\u015f\u0131n yedi y\u0131ll\u0131k hik\u00e2ye ve blan\u00e7osu k\u00e2\u011f\u0131da s\u0131\u011far bir facia de\u011fildir. Nihayet 1987 y\u0131l\u0131nda b\u00fcy\u00fck o\u011flum S\u00fcn\u00fbsi ile birlikte O\u2019nu da az bir m\u00fcddet Avrupa\u2019da g\u00f6rebilmek, elini \u00f6pebilmek nasip oldu\u011fu i\u00e7in Cenab-\u0131 Hak\u2019la nihayetsiz hamd-\u00fc senalar olsun!\u2026 22 Haziran 1991 de vatana avdetimden tam alt\u0131 ay sonra Rahmet-i Rahman\u2019a kavu\u015fan v\u00e2lidem, hayatta hi\u00e7 kimsede m\u00fc\u015fahede edemedi\u011fim bir m\u00e2nevi kem\u00e2l ve keramet sahibiydi. \u00dczerimde hak ve fazilet n\u00e2m\u0131na ne varsa, \u00f6nce Rabbin l\u00fctuf ve ihsan\u0131, sonra da bu m\u00fcbarek kad\u0131n\u0131n duas\u0131 ve bereketiyledir. Mevl\u00e2 rahmet eyleye!\u2026<br\/>\u0130ktibas: kadirmisiroglu.com <br \/>\n<br \/>\n\n \n Eserleri <br \/>\n\n-Ara\u015ft\u0131rma kitaplar\u0131\r<br\/>Lozan Zafer mi, Hezimet mi? C. I-II-III (1965, 1974, 1977)\r<br\/>Macar \u0130htil\u00e2li (1966)\r<br\/>Yunan Mez\u00e2limi (T\u00fcrk'\u00fcn Siyah Kitab\u0131) (1967)\r<br\/>Kurtulu\u015f Sava\u015f\u0131'nda Sar\u0131kl\u0131 M\u00fcc\u00e2hidler (1967)\r<br\/>Amerika'da Zenci M\u00fcsl\u00fcmanl\u0131k Hareketi (1967)\r<br\/>Moskof Mez\u00e2limi C. I-II (1970)\r<br\/>Musul Mes'elesi ve Irak T\u00fcrkleri (1972)\r<br\/>Osmano\u011fullar\u0131'n\u0131n Dram\u0131 (1974)\r<br\/>Ali \u015e\u00fckr\u00fc Bey (1978)\r<br\/>Bir Mazlum Padi\u015fah: Sultan Vahideddin (2005)\r<br\/>Bir Mazlum Padi\u015fah: Sultan Abd\u00fclaziz (2006)\r<br\/>Bir Mazlum Padi\u015fah: Sultan II. Abd\u00fclhamid (2007)\r<br\/>Osmanl\u0131 Tarihi C. I-II-III (2013, 2014, 2017)\r<br\/>Tarihten G\u00fcn\u00fcm\u00fcze Ermeni Meselesi ve Zul\u00fcmler (2015)\r<br\/>CHP'nin G\u00fcnah Galerisinden Sayfalar (2015)\r<br\/>Asr\u0131n \u0130h\u00e2neti: Paralel Yap\u0131 veya F. G\u00fclen'in G\u00fcnah Galerisinden Sayfalar (2015)\r<br\/>-Fikr\u00ee eserleri\r<br\/>\u0130sl\u00e2mc\u0131 Gen\u00e7li\u011fin El Kitab\u0131 (1981)\r<br\/>Hicret (1990)\r<br\/>Ge\u00e7mi\u015fi ve Gelece\u011fi ile Hil\u00e2fet (1993)\r<br\/>\u00dcstad Necip Faz\u0131l'a D\u00e2ir (1993)\r<br\/>\u0130sl\u00e2m Yaz\u0131s\u0131na D\u00e2ir (1993)\r<br\/>Do\u011fru T\u00fcrk\u00e7e Rehberi Yahud Bin Uydurma Kelimeyi Boykot (1993)\r<br\/>Ge\u00e7mi\u015f G\u00fcn\u00fc Elerken C. I-II (1993, 1995)\r<br\/>\u00c2\u015f\u0131klar \u00d6lmez!.. (1994)\r<br\/>\u00dc\u00e7 Hil\u00e2fet\u00e7i \u015eahsiyet (1995)\r<br\/>Gurbet \u0130\u00e7inde Gurbet (2004)\r<br\/>Filistin Dram\u0131'n\u0131n D\u00fc\u015f\u00fcnd\u00fcrd\u00fckleri (2004)\r<br\/>\u0130thafl\u0131 F\u0131kralar (2005)\r<br\/>Hayat Felsefesi Yahud Ya\u015famak Sanat\u0131 (2005)\r<br\/>\u0130sl\u00e2m D\u00fcnya G\u00f6r\u00fc\u015f\u00fc (2008)\r<br\/>Muhtasar \u0130sl\u00e2m Tarihi C. I-II-III (2009, 2010, 2012)\r<br\/>Tarihten G\u00fcn\u00fcm\u00fcze Tahrif Hareketleri C. I-II-III (2010, 2011, 2012)\r<br\/>K\u0131rk G\u00f6rg\u00fc \u015eahidinden Naklen Benden Tarihe Haberler (2016)\r<br\/>-Romanlar\u0131\t\r<br\/>Kanl\u0131 D\u00fc\u011f\u00fcn (1972)\r<br\/>Uzunca Sevindik (1973)\r<br\/>K\u0131r\u0131k K\u0131l\u0131\u00e7 (1973)\r<br\/>Kavuklu \u0130htil\u00e2lci (2005)\r<br\/>D\u00fczmece Mustafa (2005)\r<br\/>Cem Sultan'\u0131n Papa\u011fan\u0131 (2006)\r<br\/>Za\u011fanos Pa\u015fa (2006)\r<br\/>Veli Bayezid'in Bedduas\u0131 (2008)\r<br\/>Malko\u00e7o\u011flu Karde\u015fler (2008)\r<br\/>Makbul ve Maktul \u0130brahim Pa\u015fa (2008)\r<br\/>Barbaros Hayreddin Pa\u015fa (2009)\r<br\/>Sokollu Mehmed Pa\u015fa (2009)\r<br\/>Mimar Koca Sinan (2011)\r<br\/>Zor\u00e2k\u00ee \u00c2s\u00ee (\u015eehzade Bayezid) (2012)\r<br\/>P\u00eer\u00ee Reis (2012)\r<br\/>-\u015eiir kitaplar\u0131\t\r<br\/>Cemre (1992)\r<br\/>-C\u00fcneyd Emiro\u011flu mahlas\u0131 ile\r<br\/>Perili K\u00f6\u015fk (masal, 1972)\r<br\/>Of Lala (masal, 1972)\r<br\/>Yah\u00fbd\u00ee (\u0130ngilizceden terc\u00fcme, 1974)\r<br\/>Poliyanna (\u0130ngilizceden terc\u00fcme, 1975)\r<br\/>Hac\u0131 Murad (\u0130ngilizceden terc\u00fcme, 1975)\r<br\/>A'mak-\u0131 Hayal (Osmanl\u0131cadan sadele\u015ftirme, 1994)\r<br\/>Dede Korkut Hikayeleri (Osmanl\u0131cadan sadele\u015ftirme, 2004)\r<br\/>G\u00f6k Bayrak (Osmanl\u0131cadan sadele\u015ftirme, 2004)\r<br\/>-Dergileri\r<br\/>Sebil (1976-1980) (249 say\u0131) (T\u00fcrkiye'de haftal\u0131k ne\u015fredildi.)\r<br\/>Sebil (1989-1991) (20 say\u0131) (Almanya'da ayl\u0131k ne\u015fredildi.) \n \n"
}