{
    "Adi": "Nevi",
    "dogumTarihi": "1333 - 1599\n",
    "sairHayati": "\n\n\nAd\u0131 Yahya'd\u0131r. Babas\u0131 P\u00eer Ali, Malkara'da Turhan Beyi Camii imam\u0131 ve ayn\u0131 zamanda G\u00fcl\u015fen\u00eeli\u011fe ba\u011fl\u0131 bir \u015feyhtir. Annesi taraf\u0131ndan soyu Muhammediye yazar\u0131 Yaz\u0131c\u0131o\u011flu Mehmed'e dayan\u0131r. \u0130lk e\u011fitimini aile \u00e7evresinden alan Yahya Nev\u00ee, sonra \u0130stanbul'a giderek devrin \u00f6nemli bilginlerinden \"ahaveyn\"=[iki karde\u015f] lakab\u0131yla \u00fcnl\u00fc Karaman\u00ee Ahmed ve Mehmed karde\u015flerin \u00f6\u011frencisi olur. \u00d6zellikle Mehmed Efendi'nin etkisinde kal\u0131r. Medrese arkada\u015flar\u0131 aras\u0131nda Bak\u00ee, Hoca Sadeddin, \u00dcsk\u00fcpl\u00fc Valih\u00ee, Mecd\u00ee, Karamanl\u0131 Muhyiddin gibi daha sonra me\u015fhur olan ki\u015filer vard\u0131r. Nev\u00ee, medrese e\u011fitiminin yan\u0131 s\u0131ra ba\u015fta babas\u0131 Pir Ali olmak \u00fczere, Sarho\u015f Bali ve \u015eeyh \u015eaban gibi sufilerin de tasavvuf terbiyesinden ge\u00e7mi\u015ftir.<br\/><br\/>Medrese e\u011fitimini tamamlay\u0131nca Gelibolu ve \u0130stanbul'da m\u00fcderris olarak uzun s\u00fcre g\u00f6rev yapan Nev\u00ee, III. Murat taraf\u0131ndan \u015fehzade hocas\u0131 olarak g\u00f6revlendirilir. III. Mehmet ve III. Murat d\u00f6neminde ola\u011fan\u00fcst\u00fc ilgi g\u00f6rd\u00fc\u011f\u00fc kaynaklarda anlat\u0131l\u0131r. \u0130stanbul'da vefat etti\u011finde ard\u0131nda otuzun \u00fczerinde eser b\u0131rakm\u0131\u015ft\u0131r.<br\/><br\/>Nev\u00ee'nin saray \u00e7evresinde g\u00f6rd\u00fc\u011f\u00fc ilginin arkas\u0131nda onun \u015fairlik yetene\u011fi kadar, olgun ki\u015fili\u011finin de etkisinin oldu\u011fu s\u00f6ylenir. Nev\u00ee sadece Bak\u00ee ile ili\u015fkisinden \u00f6t\u00fcr\u00fc de\u011fil, ortaya koydu\u011fu eserlerle de ad\u0131ndan s\u00f6z ettiren bir \u015fairdir. Kasideleri aras\u0131nda bilhassa \u015eehzade Mehmet'in s\u00fcnnet d\u00fc\u011f\u00fcn\u00fc vesilesiyle yazd\u0131\u011f\u0131 suriyye me\u015fhur olmu\u015ftur. Hocal\u0131\u011f\u0131n\u0131 yapt\u0131\u011f\u0131 \u015fehzadelerin \u00f6ld\u00fcr\u00fclmeleri \u00fczerine yazd\u0131\u011f\u0131 mersiyeler de ilgi g\u00f6rm\u00fc\u015ft\u00fcr. Bu \u015fiirlerinin yan\u0131 s\u0131ra esasen o, berceste m\u0131sralar\u0131 ile dillerde dola\u015fan sade, anla\u015f\u0131l\u0131r nitelikteki beyitlerinde ustal\u0131\u011f\u0131n\u0131 g\u00f6stermi\u015f ve bir gazel \u015fairi olarak dikkat \u00e7ekmi\u015ftir. \u015eiirlerinde olduk\u00e7a yal\u0131n ama divan \u015fiirinin estetik nizam\u0131na uygun bir dil kullan\u0131r. G\u00fcndelik hayat\u0131 da \u015fiirleri de olduk\u00e7a sadedir. Medrese e\u011fitiminden ge\u00e7ti\u011fi, \u00f6nemli g\u00f6revlerde bulundu\u011fu halde sadeli\u011fi tercih etmi\u015ftir. <br \/>\n<br \/>\n\n \n Eserleri <br \/>\n\nM\u00fcrettep Divan\u0131 \n \n"
}