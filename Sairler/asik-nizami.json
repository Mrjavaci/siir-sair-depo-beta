{
    "Adi": "A\u015f\u0131k Nizami",
    "dogumTarihi": "N\u0130ZAMETT\u0130N KAYACAN\n",
    "sairHayati": "\n\n \n\nA\u015eIK N\u0130ZAM\u0130' nin as\u0131l ad\u0131 Nizamettin KAYACAN d\u0131r. Bu sitedeki Nizamettin KAYACAN'la ayn\u0131 ki\u015fidir.<br\/><br\/>01.12.2005  tarihinden sonra ' A\u015f\u0131k Nizami (Nizamettin Kayacan)  ' ad\u0131 alt\u0131nda sevenleri ile ileti\u015fime ge\u00e7ecektir.<br\/><br\/>B\u00fct\u00fcn dost ve sevenlere Sevgilerimizle Duyrulur.<br\/><br\/><br\/>             A\u015f\u0131k Nizami, Adana ili, Feke \u0130l\u00e7esinin, Mansurlu k\u00f6y\u00fcndendir. Bu k\u00f6y, Mansur A\u011fa taraf\u0131ndan kuruldu\u011fu i\u00e7in Mansurlu ad\u0131n\u0131 alm\u0131\u015ft\u0131r.<br\/><br\/>Mansur A\u011fa \u00c7ukurova\u2019n\u0131n, Ceyhan y\u00f6resinde Ramazan o\u011fullar\u0131n\u0131n at\u0131na bakan seyislerin ba\u015f\u0131 oldu\u011fu gibi, \u00e7iftli\u011finde sorumlusudur.Bir g\u00fcn atlar anide hastalanarak \u00f6lmeye ba\u015flar. Mansur A\u011fa durumu hemen Ramazan o\u011fullar\u0131n\u0131n beyine bildirir bu durumu duyan bey. Acele olarak atlar\u0131n en yak\u0131n yaylal\u0131\u011fa g\u00f6t\u00fcrmesini emreder.<br\/><br\/>\tMansur A\u011fa,en yak\u0131n yaylal\u0131\u011f\u0131n Nal yolu \u00fczerindeki El deresinin oldu\u011funu s\u00f6yler ve  yan\u0131na sevdi\u011fi adamlar\u0131n\u0131 ve ailesini alarak yaylan\u0131n yolunu tutar. <br\/><br\/>\tEl deresi suyu ve ye\u015filli\u011fi ile me\u015fhur bir yaylal\u0131k.\u015eimdi o y\u00f6re \u0130n deresi olarak an\u0131lmaktad\u0131r. <br\/><br\/>\tMansur A\u011fa ailesi ve adamlar\u0131 ile birlikte bu yaylan\u0131n en g\u00fczel yeri olan Hocal\u0131 mevkiine yerle\u015fir. Atlar\u0131n ah\u0131r\u0131n\u0131 da \u0130n deresinin  ortas\u0131ndan akan \u00e7ay\u0131n ba\u015flang\u0131c\u0131 olan ve y\u00f6rede yedi g\u00f6z olarak tan\u0131nan suyun ba\u015f\u0131na yapt\u0131r\u0131r. \u015eimdi hala o yer han yeri olarak an\u0131lmaktad\u0131r. <br\/><br\/>\tMansur A\u011fa seyislerin i\u00e7inde en \u00e7ok sevdi\u011fi Ahmet ve Durmu\u015f Ad\u0131nda ki iki karde\u015fi de beraberinde getirir Ahmet \u00e7ok yak\u0131\u015f\u0131kl\u0131 oldu\u011fu i\u00e7in, ona hep arkada\u015flar\u0131 \u2018\u2019bebek gibi delikanl\u0131\u2019\u2019 derler. Bebek Ahmet olarak an\u0131lmaya ba\u015flar. <br\/><br\/>Durmu\u015f ise \u00e7ocukken gece korkuttuklar\u0131 i\u00e7in geceleri d\u0131\u015far\u0131 \u00e7\u0131kmaktan korkarm\u0131\u015f.  Ona da arkada\u015flar\u0131 aras\u0131nda korkak anlam\u0131na gelen \u00f6dek lakab\u0131n\u0131 takm\u0131\u015flar.  \u00d6dek Durmu\u015f olarak tan\u0131n\u0131r. <br\/><br\/>Mansur A\u011fa, \u00e7ok sevdi\u011fi Bebek Ahmet\u2019i  b\u00fcy\u00fck k\u0131z\u0131 Ay\u015fe han\u0131mla evlendirir. Bu evlilikten Mehmet, H\u00fcseyin ad\u0131nda iki o\u011flu, Senem ve Fadime ad\u0131nda iki k\u0131z\u0131 olur. <br\/><br\/>B\u00fcy\u00fck o\u011flu Mehmet  \u00e7ok g\u00fc\u00e7l\u00fc, tuttu\u011funu koparan, bir yi\u011fit ve g\u00fcre\u015fi \u00e7ok severmi\u015f. Bir amans\u0131z hastal\u0131\u011fa yakalanarak, evlenmeden gen\u00e7 ya\u015fta \u00f6l\u00fcr.<br\/><br\/>H\u00fcseyin\u2018inin  \u00e7ok g\u00fcrlek sesi varm\u0131\u015f ve bir ba\u011f\u0131rd\u0131 m\u0131 o da\u011flar\u0131 inletirmi\u015f, hi\u00e7 korku nedir bilmezmi\u015f. Ona halk aras\u0131nda Deli H\u00fcseyin derlermi\u015f. <br\/><br\/>Deli H\u00fcseyin, Mansur A\u011fan\u0131n k\u00fc\u00e7\u00fck o\u011flu Pala Mustafa A\u011fan\u0131n k\u0131z\u0131 Meryem ile evlenir. Bu evlilikten Ahmet ve Mehmet ad\u0131nda iki o\u011flu  bir k\u0131z\u0131 olur. <br\/><br\/>Deli H\u00fcseyin ceviz d\u00f6kerken A\u011fa\u00e7tan d\u00fc\u015ferek \u00f6l\u00fcr. \u00c7ocuklar\u0131 k\u00fc\u00e7\u00fck ya\u015fta yetim kal\u0131r. En b\u00fcy\u00fck o\u011flu Ahmet\u2019te Askerlikte \u015fehit d\u00fc\u015fer.<br\/><br\/>Kara Mehmet anas\u0131 ve k\u0131z karde\u015fi ile birlikte, yetim olarak ya\u015farlar. B\u00f6yle aylar, seneler ge\u00e7er. Kara Mehmet b\u00fcy\u00fcr, k\u00f6yden Fadime ad\u0131nda bir k\u0131zla evlenir. Bu evlilikten Ay\u015fe, Durdu ve Meryem ad\u0131nda \u00fc\u00e7 k\u0131z\u0131, Ali ve H\u00fcseyin ad\u0131nda iki de o\u011flu olur.<br\/><br\/>Ali k\u00fc\u00e7\u00fckken \u00e7i\u00e7ek hastal\u0131\u011f\u0131 ge\u00e7irdi\u011fi i\u00e7in,y\u00fcz\u00fcnde \u00e7apar kalm\u0131\u015ft\u0131r. Bundan dolay\u0131, Lakab\u0131 \u00c7apar Ali kalm\u0131\u015ft\u0131r, Alinin babas\u0131 Kara Mehmet bir hakaret nedeni ile hapise d\u00fc\u015fer merak\u0131ndan hapishanede verem olur \u00f6l\u00fcr. Ali \u00fc\u00e7 bac\u0131s\u0131 ile yetim kal\u0131r.<br\/><br\/>Bac\u0131lar\u0131n\u0131 everdikten sonra Anas\u0131 da \u00f6l\u00fcr. Ali evde tek ba\u015f\u0131na ya\u015famaya ba\u015flar. Alinin k\u00f6yde mal\u0131, m\u00fclk\u00fc, \u00e7ok oldu\u011fu i\u00e7in k\u00f6yl\u00fcn\u00fcn hepsi onun mal\u0131na g\u00f6z diker. Ondan faydalanmak i\u00e7in bir \u00e7oklar\u0131 k\u0131z\u0131n\u0131 teklif eder. <br\/><br\/>Fakat Alinin k\u00f6y\u00fcn k\u0131zlar\u0131nda hi\u00e7 g\u00f6z\u00fc yok. \u00c7\u00fcnk\u00fc k\u00f6yl\u00fclerin fikirlerini bildi\u011fi i\u00e7in onlara hi\u00e7 pas vermiyor. Bir g\u00fcn At\u0131na binerek Kayserinin eski ismi Everek olan Develi il\u00e7esine ba\u011fl\u0131 \u015e\u0131kl\u0131 k\u00f6y\u00fcndeki akrabalar\u0131n\u0131 ziyarete gider.Onlar\u0131n hal hat\u0131rlar\u0131n\u0131 sorduktan sonra oradaki akrabalar\u0131, Alinin evlenip evlenmedi\u011fini sorarlar. Ali bir k\u0131zar\u0131r, bir bozar\u0131r, utanc\u0131ndan ne yapaca\u011f\u0131n\u0131 \u015fa\u015f\u0131r\u0131r. <br\/><br\/>K\u0131s\u0131k bir sesle \u2018\u2019evlenmedi\u011fini\u2019\u2019 s\u00f6yler.  <br\/><br\/>K\u00f6y\u00fcn A\u011fas\u0131 olan ya\u015fl\u0131 Hac\u0131 Hasan amca g\u00fclerek: <br\/><br\/>\u201cSenin zaman\u0131n gelip ge\u00e7iyor, seni ba\u015f g\u00f6z etmemiz gerek bir akraba olarak\u2019\u2019 der. <br\/><br\/>Kendi k\u0131z\u0131 Fadime\u2019yi, Ali\u2019ye verir. Fadime \u00e7ok esmer oldu\u011fu i\u00e7in babas\u0131 anas\u0131 ona hep Kara k\u0131z\u0131m dermi\u015f. Onun i\u00e7in ad\u0131 halk aras\u0131nda Kara K\u0131z olarak tan\u0131n\u0131rm\u0131\u015f.<br\/><br\/>Bu evlilikten H\u00fcseyin ve S\u00fcleyman ad\u0131nda iki o\u011flu, ikide k\u0131z\u0131lar\u0131 olur. <br\/><br\/>B\u00fcy\u00fck o\u011flu H\u00fcseyin Sava\u015fta \u015fehit d\u00fc\u015fer. <br\/><br\/>S\u00fcleyman Anas\u0131 gibi \u00e7ok esmer oldu\u011fu i\u00e7in ona Kara Ya\u011f\u0131z derler ama halk dilinde, bu terim de\u011fi\u015ferek, Kara Ya\u011f\u0131z yerine, Kara K\u0131z, lakab\u0131n\u0131 kullan\u0131rlar. B\u00f6ylece, Kara K\u0131z S\u00fcleyman olarak tan\u0131n\u0131r. Kara K\u0131z S\u00fcleyman, \u00e7ok g\u00fczel kaval \u00e7alar t\u00fcrk\u00fc s\u00f6yler ve \u015fahane sesi varm\u0131\u015f. D\u00fc\u011f\u00fcnlerde oda toplant\u0131lar\u0131nda hep onu dinlerler onun i\u00e7in k\u00f6ydeki  k\u0131zlar\u0131n sevgilisi olmu\u015ftur. <br\/><br\/>Fakat S\u00fcleyman, t\u00fcccarl\u0131k yapt\u0131\u011f\u0131 i\u00e7in, k\u00f6y, k\u00f6y dola\u015farak mal ve deri toplar. Ge\u00e7imini b\u00f6ylelikle sa\u011flarm\u0131\u015f. Bir g\u00fcn k\u00f6keni barak a\u015firetlerinden olan bir kad\u0131nla evlenir. \u015eanl\u0131, \u015f\u00f6hretli d\u00fc\u011f\u00fcnle gelin getirir. <br\/><br\/>Bu evlilikten, Ali, H\u00fcseyin, Mehmet, ve Re\u015fit ad\u0131nda d\u00f6rt o\u011flu birde k\u0131z\u0131 olur.<br\/><br\/>Fakat ne ac\u0131d\u0131r ki ikinci o\u011flu,H\u00fcseyin, ve bir tek k\u0131z\u0131 Fadime, k\u0131zam\u0131k hastal\u0131\u011f\u0131na yakalanarak \u00f6l\u00fcr. <br\/><br\/>En b\u00fcy\u00fck o\u011flu Ali Esmer yak\u0131\u015f\u0131kl\u0131 baba yi\u011fit bir delikanl\u0131 oldu\u011fu i\u00e7in i\u015fte ona da  babas\u0131n\u0131n lakab\u0131 ile Kara K\u0131z Ali derlermi\u015f. <br\/><br\/>Kara K\u0131z Ali \u00e7ok zeki, g\u00f6rd\u00fc\u011f\u00fcn\u00fc hemen kavraya bilen birisidir. Onun i\u00e7in hem marangozlu\u011fu \u00f6\u011frenmi\u015f hem Demircili\u011fi. <br\/><br\/>Mansurlu k\u00f6y\u00fcne ilk ka\u011fn\u0131 arabas\u0131n\u0131 icat eden adamd\u0131r. \u00c7ukurova\u2019n\u0131n Kozan il\u00e7esinin bir \u00e7ok k\u00f6ylerine ilk cam\u0131 getiren o adamd\u0131r.<br\/><br\/> \u00c7\u00fcnk\u00fc bir \u00e7ok A\u011falar\u0131n beylerin evlerini yapm\u0131\u015f. Onlardan g\u00f6rd\u00fc\u011f\u00fc yenilikleri di\u011fer dostlar\u0131na aktarm\u0131\u015f, Onun i\u00e7in \u00e7ok sevilen say\u0131lan birisi olmu\u015ftur. <br\/>Kara K\u0131z Ali sekiz defa evlenir; <br\/><br\/>\u0130lk e\u015fi kendi k\u00f6y\u00fcnden onunla ge\u00e7inemez terk eder.<br\/><br\/>\u0130kinci e\u015fi yak\u0131n kom\u015fusunun k\u0131z\u0131 Meryem onunla severek evlenir. <br\/><br\/>Ondan bir o\u011flu olur. Bu mutluluk fazla s\u00fcrmez.<br\/><br\/>\u00c7\u00fcnk\u00fc; evlenmeden \u00f6nce Asl\u0131 Yozgat dan orman i\u015f\u00e7isi olarak gelme bir s\u00fcralenin k\u0131z\u0131 olan Sar\u0131 Sultan ad\u0131ndaki k\u0131z ile bulu\u015fur ve g\u00f6r\u00fc\u015f\u00fcr. <br\/><br\/>Ama anas\u0131 babas\u0131 ve b\u00fct\u00fcn akrabalar\u0131:<br\/><br\/> \u2018\u2019bizim s\u00fclalemize uygun de\u011fil\u2019\u2019 <br\/><br\/>diyerek buna kar\u015f\u0131 \u00e7\u0131karlar ve b\u00f6ylece konu kapan\u0131r. <br\/><br\/>Fakat k\u0131z taraf\u0131 hi\u00e7 durmaz gizli, gizli plan haz\u0131rlarlar \u00c7\u00fcnk\u00fc ama\u00e7lar\u0131  Kara K\u0131z Alinin  kazanc\u0131n\u0131 yemektir.<br\/><br\/>O g\u00fcnlerde k\u00f6yde Muhtarl\u0131k se\u00e7imi olur. Sar\u0131 Sultan\u0131n amcas\u0131n\u0131n biri k\u00f6ye muhtar biride birinci aza se\u00e7ilir. <br\/><br\/>Bunu bir f\u0131rsat bilen s\u00fclale hemen sultan\u0131 kocas\u0131n\u0131n alt\u0131ndan ka\u00e7\u0131rarak Kara K\u0131z Alinin evine g\u00f6nderirler ve amcas\u0131 hemen il\u00e7eye giderek resmi nikahlar\u0131n\u0131 yapt\u0131r\u0131r.<br\/><br\/>\u00c7\u00fcnk\u00fc; Kara K\u0131z Alinin \u00f6nceki han\u0131m\u0131 \u00c7\u00f6l Meryem in resmi kayd\u0131 yokmu\u015f i\u015fte bunu bir f\u0131rsat bilen Galleo\u011fullar\u0131 b\u00f6ylece emellerine ermi\u015f olurlar.<br\/><br\/>Fakat Kara K\u0131z Ali, s\u00fclalesi ne kadar u\u011fra\u015f\u0131rsa u\u011fra\u015fs\u0131n bir \u015fey yapamazlar.B\u00f6ylelikle Sar\u0131 Sultan tam yerle\u015fir zavall\u0131 \u00c7\u00f6l K\u0131z\u0131 Meryem bir sitemle \u2018\u2019beni sevmeyenin bende \u00e7ocu\u011funa bak\u0131p sevmem\u2019\u2019 diyerek alt\u0131 ayl\u0131k bebe\u011fi Kara K\u0131z Alinin \u00fczerine atarak evi terk eder. <br\/>Gider. Gidi\u015f o gidi\u015f bir daha d\u00f6nmez.<br\/><br\/>Ama ne olursa olsun, olan o bebe\u011fe olur.Zavall\u0131 bebek bak\u0131ms\u0131zl\u0131ktan a\u011flayarak can verir.<br\/><br\/>Fakat b\u00fct\u00fcn Kara K\u0131z Alinin akrabalar\u0131 Sar\u0131 Sultana \u015fu bedduay\u0131 ederler:<br\/><br\/> \u2018\u2019Sen o zavall\u0131 bebe\u011fe bakmad\u0131n, \u00f6l\u00fcm\u00fcne sebep oldun, Allah sana erkek bebek y\u00fcz\u00fc g\u00f6stermesin\u2019\u2019 diyerek el kald\u0131r\u0131p dua ederler. <br\/><br\/>Allah her \u015feye kadirdir. <br\/><br\/>Onlar\u0131n dualar\u0131 kabul olur. Sar\u0131 Sultan\u0131n o g\u00fcnlerdeki hamile oldu\u011fu bebek bir o\u011flan \u00e7ocu\u011fu olarak d\u00fcnyaya gelir.Fakat \u00f6len bebe\u011fin ayn\u0131 ya\u015f\u0131na geldi\u011fi zaman amans\u0131z bir hastal\u0131\u011fa yakalanarak \u00f6len bebek gibi yemeden i\u00e7meden kesilir a\u011flayarak can verir. <br\/><br\/>Bu ac\u0131larla kavrulan Sar\u0131 Sultan ikinci bir bebek i\u00e7in ne yapaca\u011f\u0131n\u0131 \u015fa\u015far. <br\/><br\/>\u00c7\u00fcnk\u00fc Kara K\u0131z Ali son bahar aylar\u0131 gelince \u00c7ukurova\u2019n\u0131n yolunu tutar ev yapmak i\u00e7in k\u00f6y, k\u00f6y dola\u015f\u0131r ve ilk bahara kadar \u00c7ukurova\u2019da kal\u0131r ilk bahar gelince yaylan\u0131n yolunu tutar ve ba\u015flar k\u00f6yl\u00fclerin demir aksamlar\u0131n\u0131 yapmaya ama sar\u0131 Sultan bundan hi\u00e7 memnun de\u011fil hep yan\u0131mda kals\u0131n ister onun i\u00e7in Kara K\u0131z Ali ile Sar\u0131 Sultan aras\u0131nda durmadan ge\u00e7imsizlik olur.Fakat bir t\u00fcrl\u00fc ayr\u0131lamazlar.<br\/><br\/>Kara K\u0131z Ali her ne kadar ayr\u0131lmak istese de Galleo\u011fullar\u0131 buna mani oluyorlar.<br\/><br\/>\u00c7\u00fcnk\u00fc: onlar memnunlar tarladan ba\u011fdan ne gelirse g\u00f6r\u00fcr g\u00f6rmez taraf\u0131ndan gizli a\u015fikar lokmay\u0131 g\u00f6t\u00fcr\u00fcyorlar onun i\u00e7in Sar\u0131 Sultana, mahkemede ben kocam\u0131 istiyorum, dediriyorlar.<br\/><br\/>Ve i\u015fte onun i\u00e7in bir t\u00fcrl\u00fc ayr\u0131lam\u0131yorlar ve y\u0131llar sonra sar\u0131 Sultan gene hamile kal\u0131r bu duruma akrabalar\u0131 \u00e7ok sevinirler. <br\/><br\/>Fakat onlar o\u011flan beklerken bir k\u0131z\u0131 olur,do\u011fumu zor oldu\u011fu i\u00e7in bir t\u00fcrl\u00fc kanamas\u0131 durmaz. Sar\u0131 Sultan\u0131n en b\u00fcy\u00fck bac\u0131s\u0131 ilkel tedavilerle kanamay\u0131 durdurmaya \u00e7al\u0131\u015f\u0131r i\u015fte ne olursa orda olur.Sar\u0131 sultan\u0131n bir daha \u00e7ocu\u011fu olmaz. <br\/><br\/>Kara K\u0131z Ali ve ailesi:<br\/><br\/> \u2018\u2019bir daha evlen oca\u011f\u0131n k\u00f6r kalmas\u0131n\u2019\u2019 diye Kara K\u0131z Ali\u2019ye bask\u0131 yaparlar. Zaten Kara K\u0131z Alinin de istedi\u011fi bu ama bir t\u00fcrl\u00fc Sar\u0131 Sultan\u0131 ikna edemez. Bu s\u00f6z\u00fc duyan Sar\u0131 Sultan daha da ha\u015finle\u015fir az\u0131 dili durmaz.<br\/><br\/>Bundan dolay\u0131 Kara K\u0131z Aliden her g\u00fcn dayak yer.<br\/><br\/>Bu durumu duyan Sar\u0131 Sultan\u0131n akrabalar\u0131 ve ba\u015fta b\u00fcy\u00fck bac\u0131s\u0131 olmak \u00fczere Kara K\u0131z Aliye olmad\u0131k hakaretleri yaparlar ve b\u00f6ylece Kara K\u0131z Aliyi sustururlar. <br\/><br\/>Hatta \u015fu s\u00f6z\u00fc bile s\u00f6ylerler:<br\/><br\/> \u2018\u2019Sen d\u00f6ls\u00fczs\u00fcn,sen su\u00e7u kendinde aram\u0131yonda bizim k\u0131za bahane buluyon\u2019\u2019 diyerek \u00e7ok a\u011f\u0131r s\u00f6zler konu\u015furlar.<br\/><br\/>Kara K\u0131z Ali art\u0131k bu  s\u00f6z\u00fcn \u00fczerine \u00e7ok k\u0131zm\u0131\u015ft\u0131 o siniri ile Sar\u0131 Sultan\u0131 d\u00f6verek: <br\/><br\/>\u201cAblan bu s\u00f6z\u00fcn\u00fc iyi bellesin ben ona d\u00f6ls\u00fcz olmad\u0131\u011f\u0131m\u0131 ispat edece\u011fim. Bunu iyi bilsin,\u201c diyerek hemen oradan gider.<br\/><br\/>Sar\u0131 Sultan\u0131n amcas\u0131n\u0131n k\u0131z\u0131 Hayriye han\u0131m\u0131 ka\u00e7\u0131rarak eve getirir onu ka\u00e7\u0131rmaktaki amac\u0131 Sar\u0131 Sultan\u0131n akrabas\u0131 oldu\u011fu i\u00e7in beraber ya\u015fayabileceklerini san\u0131yordu.<br\/><br\/>Fakat Kara K\u0131z Alinin dedi\u011fi gibi hi\u00e7 olmad\u0131. <br\/><br\/>Bunlar Kara K\u0131z Alinin ve Hayriye\u2019nin y\u00fcz\u00fcne ho\u015f g\u00f6r\u00fcn\u00fcp arkalar\u0131ndan gizli planlar \u00e7evirmeye ba\u015flad\u0131lar ve b\u00f6ylece onu evden kovarlar.<br\/><br\/>Kara K\u0131z Ali daha \u00c7ukurova\u2019da iken hemen bir haber g\u00f6ndererek onu oradan bo\u015fatt\u0131r\u0131rlar ve ondan sonra b\u00fct\u00fcn \u00fczerine gelen kad\u0131nlara bir kulp takarak daha kocalar\u0131n\u0131n y\u00fcz\u00fcn\u00fc g\u00f6r\u00fcp de dertlerini anlatmadan bo\u015fatt\u0131r\u0131r.<br\/><br\/>Bunu bir f\u0131rsat bilen Sar\u0131 Sultan \u00e7ok rahat bir vaziyette kocas\u0131 Kara K\u0131z Ali\u2019ye:<br\/><br\/>\u2018\u2019Bak g\u00f6r i\u015fte gene senin kahr\u0131n\u0131 \u00e7eken benim, oca\u011f\u0131n\u0131 t\u00fctt\u00fcren benim, onca getirdi\u011fin yosmalar evi terk edip gitti\u2019\u2019 diyerek onun g\u00f6nl\u00fcn\u00fc al\u0131r. <br\/><br\/>O g\u00fcnlerde; <br\/><br\/> Kara K\u0131z Alinin bir k\u00fc\u00e7\u00fc\u011f\u00fc Mehmet in  bald\u0131z\u0131 Boz Mahmut Ay\u015fe Adana\u2019n\u0131n Buruk k\u00f6y\u00fcnde gelinken Kocas\u0131 \u00f6l\u00fcr. <br\/><br\/>\u0130ki \u00e7ocukla kal\u0131r \u00e7ocuklar\u0131 yaz\u0131n s\u0131ca\u011f\u0131na dayanamay\u0131p hastalan\u0131rlar ve kom\u015fular\u0131:<br\/><br\/> \u2018\u2019anam bu \u00e7ocuklar\u0131 \u00f6ld\u00fcreceksin, havalar serinliyene kadar yaylaya karde\u015flerin yan\u0131na g\u00f6t\u00fcr\u2019\u2019 derler. <br\/><br\/>O da \u00e7ocuklar\u0131n\u0131 alarak k\u00f6ye bac\u0131s\u0131n\u0131n yan\u0131na gelir. <br\/><br\/>Bunu g\u00f6ren Kara K\u0131z Ali\u2019nin akrabalar\u0131 ve Ailesi Ali\u2019yi yanlar\u0131na \u00e7a\u011f\u0131rarak aile b\u00fcy\u00fckleri:<br\/><br\/>\u2018\u2019bak o\u011flum Ali kendin ettin kendin buldun kendi elinle derbeder oldun ama biz gene bu haline ac\u0131yoruz,senin oca\u011f\u0131n k\u00f6r kalacak o Galleo\u011fullar\u0131 senin kazanc\u0131n\u0131 yemek i\u00e7in yap\u0131yorlar bu oyunu, hepsinin plan\u0131 bir.  Onlar bir sak\u0131za benzer, bula\u015ft\u0131\u011f\u0131 yerden zor \u00e7\u0131kar, onun i\u00e7in onlar\u0131 susturman\u0131n bir \u00e7aresi var. O da \u2018\u2019gizlice evlenip bir o\u011flan \u00e7ocu\u011funa sahip olmak ondan sonra onlar pat\u0131rdas\u0131n dursun\u2019\u2019 derler.<br\/><br\/>Boz Mahmut Ay\u015fe ile evlendirmeye karar verirler. <br\/><br\/>            Bunlar hi\u00e7 kimse duymadan gizlice evlenirler k\u00f6yl\u00fc yayladan g\u00f6\u00e7ene kadar Kara K\u0131z Alinin k\u00fc\u00e7\u00fck karde\u015fi Mehmet\u2019in evimde kal\u0131rlar ve b\u00f6ylece Boz Mahmut Ay\u015fe hamile kal\u0131r.<br\/><br\/>Art\u0131k do\u011fum g\u00fcnleri yakla\u015f\u0131nca Kara K\u0131z Ali Ay\u015fe\u2019yi evine g\u00f6t\u00fcr\u00fcr ve Sar\u0131 Sultana derki:<br\/> \u2018\u2019Git o deli ablana s\u00f6yle gelsin d\u00f6ls\u00fcz olmad\u0131\u011f\u0131m\u0131 g\u00f6rs\u00fcn\u2019\u2019 der ve \u201cbundan sonra bununla ho\u015f ge\u00e7ineceksin beraber bac\u0131 karde\u015f gibi ya\u015fayacaks\u0131n\u0131z\u2019\u2019 diyerek \u00f6\u011f\u00fct verir.<br\/><br\/>Sar\u0131 Sultan i\u00e7indeki s\u0131rlar\u0131n\u0131 bildirmeyerek ho\u015f g\u00f6r\u00fcl\u00fc tatl\u0131 bir s\u00f6zlerle:<br\/><br\/>\u2018\u2019Ne yapak A\u011fam kaderimmi\u015f kabahat biz deymi\u015f\u2019\u2019 diyerek bunun do\u011furaca\u011f\u0131 da bizim evlad\u0131m\u0131z diyerek kocas\u0131 Kara K\u0131z Aliyi \u00c7ukurova\u2019ya yolcu eder. <br\/><br\/>            Birka\u00e7 ay sonra Ay\u015fe hatun 1942 y\u0131l\u0131nda ko\u00e7 gibi bir o\u011flan do\u011furur. <br\/><br\/>\u0130\u015fte bu o\u011flan A\u015f\u0131k N\u0130ZAM\u0130 (Nizamettin KAYACAN)  \u2019d\u0131r. <br\/><br\/>Bunu g\u00f6ren Sar\u0131 Sultan ve akrabalar\u0131 ne yapaca\u011f\u0131n\u0131 \u015fa\u015f\u0131r\u0131r sanki onu \u00e7ok seviyormu\u015f gibi hemen karde\u015flerine bir mektup yazd\u0131rarak en k\u00fc\u00e7\u00fck bac\u0131s\u0131n\u0131n kocas\u0131 Hac\u0131 Ali Osman\u2019\u0131 yan\u0131na \u00e7a\u011f\u0131rarak bu mektubu kocas\u0131 Kara K\u0131z Aliye g\u00f6nderir. Bu Mektubu alan Kara K\u0131z Ali \u00e7ok mutlu olur. Hele o mektubun Sar\u0131 Sultan\u0131n g\u00f6nderilmesine daha \u00e7ok sevinir.\u00c7\u00fcnk\u00fc bunu ondan hi\u00e7 beklemezdi.<br\/><br\/>            Ne zaman k\u00f6t\u00fc haber gelecek diye onu bekliyordu ama bu mektup onu \u00e7ok mutlu etmi\u015fti.<br\/><br\/>Onun i\u00e7in  \u015fehirden hediyeler al\u0131p g\u00f6ndermi\u015fti ama bu mutluluk \u00e7ok    s\u00fcrmemi\u015ftir. Daha \u00e7ocuk k\u0131rkl\u0131yken Sar\u0131 Sultan k\u0131z\u0131 ile birlikte o bebe\u011fi \u00f6ld\u00fcrmek i\u00e7in a\u011fz\u0131na s\u00fczme yo\u011furt doldururlar ve her g\u00fcn bir \u015fey bahane ederek boz Mahmut Ay\u015fe\u2019ye durmadan dayak atarlar.<br\/><br\/>Bu durumu g\u00f6ren Dudu kar\u0131 parma\u011f\u0131 ile \u00e7ocu\u011fun bo\u011faz\u0131n\u0131 temizler ve her g\u00fcn y\u00fcz\u00fc g\u00f6z\u00fc kanlar i\u00e7inde kom\u015fulara var\u0131p karn\u0131n\u0131 doyurur, \u00e7ocu\u011funa saracak bez ister. <br\/><br\/>Ay\u015fe han\u0131ma en \u00e7ok yard\u0131m da Kara K\u0131z Alinin amcas\u0131n\u0131n han\u0131m\u0131  Dudu kar\u0131 yap\u0131yor.<br\/><br\/>En yak\u0131n kom\u015fular\u0131 o oluyor. B\u00fct\u00fcn olan biteni  tek o biliyor, onun i\u00e7in  Sar\u0131 Sultan  ondan \u00e7ekiniyor,ona bir \u015fey diyemiyor. Alinin anas\u0131n\u0131, babas\u0131n\u0131 istedi\u011fi gibi susturuyordu ve yalanlar\u0131yla kand\u0131r\u0131yordu. Onun \u015fehrinden Allah\u2019a s\u0131\u011f\u0131n\u0131yorlar ve onun i\u00e7in elalemden utan\u0131p susuyorlard\u0131.<br\/><br\/>Bebek  tam bir bu\u00e7uk ayl\u0131k olmu\u015ftu. Sar\u0131 Sultan ve k\u0131z\u0131 tekrar Ay\u015fe  han\u0131m\u0131 iyi bir  \u015fekilde d\u00f6vm\u00fc\u015fler, morarmad\u0131k  yerini b\u0131rakmam\u0131\u015flar.<br\/><br\/>           Bir g\u00fcn bac\u0131s\u0131, karde\u015flerine haber salarak yaz\u0131k \u015fu da\u011f\u0131n garibini d\u00f6ve d\u00f6ve \u00f6ld\u00fcrecekler hi\u00e7 olmazsa kocas\u0131 gelene kadar sizin yan\u0131n\u0131zda kals\u0131n der ve karde\u015fleri b\u00f6ylece Ay\u015fe han\u0131m\u0131 evlerine g\u00f6t\u00fcr\u00fcrler. Fakat Ay\u015fe han\u0131m\u0131n karde\u015finin kar\u0131s\u0131 Sar\u0131 Sultan\u0131n ye\u011feni oldu\u011fu i\u00e7in  onu kabul etmez.Bunun \u00fczerine k\u00f6y\u00fcn imam\u0131 olan Hac\u0131 Hasan Efendinin yan\u0131na s\u0131\u011f\u0131n\u0131r.<br\/><br\/>        Onun i\u00e7in Ay\u015fe han\u0131m\u0131n evde olmad\u0131\u011f\u0131 g\u00fcnler haber salarak bebe\u011fi teyzesine verir. Zavall\u0131 Ay\u015fe han\u0131m derbeder olur, can ci\u011fer \u00e7ocu\u011fu gitti onam\u0131 yans\u0131n memelerine s\u00fct inmi\u015f g\u00f6\u011fs\u00fc \u015fi\u015fmi\u015f onam\u0131 yans\u0131n gece g\u00fcnd\u00fcz feryat edip a\u011fl\u0131yormu\u015f. \u0130\u015fte bunun a\u011flamas\u0131na dayanamayan k\u00f6y\u00fcn b\u00fcy\u00fckleri gelip \u00e7ocu\u011fu bir ka\u00e7 saat emzirmesine sar\u0131 Sultan\u0131 ikna ederler.<br\/><br\/>Ay\u015fe han\u0131m\u0131n  ya\u011fmurda karda k\u0131\u015fta her g\u00fcn yar\u0131m saat yol gelmesine ac\u0131yan T\u00f6mek Veli evinin alt\u0131ndaki ah\u0131r\u0131 buna verir. <br\/><br\/>Ama ne \u00e7are ki Sar\u0131 Sultan gene \u015feytanl\u0131\u011f\u0131n\u0131 yaparak  akrabalar\u0131na birlikte olmad\u0131k hakaretleri i\u00e7eren bir mektup yazd\u0131r\u0131p, gene Kara k\u0131z Aliye g\u00f6nderir.<br\/><br\/>Kara k\u0131z Ali o sinirle Boz Mahmut Ay\u015fe han\u0131m\u0131 Kozan\u0131n Sakar ta\u015f k\u00f6y\u00fcnden d\u00f6rt- be\u015f \u015fahit huzurunda bo\u015far ve i\u015fte Ay\u015fe han\u0131m\u0131n \u00e7ilesi bundan sonra daha da artar.<br\/><br\/>Ay\u015fe han\u0131m\u0131 \u00c7ukurovadaki akrabalar\u0131, madem evlendi buraya bir daha d\u00f6nmesin diye haber yollarlar. Karde\u015fleri Duran ve Aziz bir daha hi\u00e7 eve almazlar zavall\u0131 kad\u0131nca\u011f\u0131z sokakta kal\u0131r, bac\u0131s\u0131 hi\u00e7 g\u00fcler y\u00fcz g\u00f6stermez.<br\/><br\/>Onun bunun ekme\u011fini yaparak karn\u0131n\u0131 doyurmaya \u00e7al\u0131\u015f\u0131r. Kara k\u0131z Ali \u00c7ukurovadan d\u00f6n\u00fcnce b\u00fct\u00fcn ger\u00e7ekleri \u00f6\u011frenir ama f\u0131rsat elden gitmi\u015f olur.<br\/><br\/>Onun i\u00e7in Sar\u0131 Sultana \u015funu s\u00f6yler: <br\/><br\/>\u201c madem  ki sen o kad\u0131n\u0131 burada ya\u015fatmad\u0131n, o zaman \u00e7ocu\u011fu  getirip bakacaks\u0131n yoksa bende seni ya\u015fatmam bunu iyi bilesin\u201dder. <br\/><br\/>Bu s\u00f6z\u00fc duyan Sar\u0131 Sultan hemen gidip   \u00e7ocu\u011fu \u00e7alarak  eve getirir.<br\/><br\/>Ay\u015fe han\u0131m da ayn\u0131 \u015fekilde \u00e7ocu\u011fu \u00e7alar ve bu durum bir s\u00fcre devam eder.Ne \u00e7are ki  \u00e7ocuk arada rezil olur.<br\/><br\/>Bu dava tam \u00fc\u00e7 sene s\u00fcrer.<br\/><br\/>Art\u0131k Ay\u015fe han\u0131m usan\u0131r tek \u00e7areyi o\u011flunu oynarken  uzaktan olsun g\u00f6rmek i\u00e7in onun en \u00e7ok oynad\u0131\u011f\u0131 yerin  yak\u0131n\u0131ndaki a\u011fa\u00e7lar\u0131n dibine var\u0131r ve  o\u011flunu  uzaktan izler. <br\/><br\/>O\u011flu ilkokula gitmeye ba\u015flam\u0131\u015ft\u0131.Ay\u015fe han\u0131m o\u011flunu  uzaktan  da olsun g\u00f6rmek i\u00e7in tam bir tepenin \u00fczerine kendi eli ile ta\u015ftan duvar\u0131 \u00f6r\u00fcp bir tek oda ev yapar.<br\/><br\/>Ay\u015fe Han\u0131m o\u011flunu daha uzaktayken  g\u00f6r\u00fcn\u00fcnce hemen yoluna iner ve onu kucaklay\u0131p \u00f6perek cebine \u00fcz\u00fcm ceviz kat\u0131p \u00e7antas\u0131n\u0131 silerek yollar.<br\/><br\/>Fakat bu \u00e7ok s\u00fcrmez. <br\/><br\/>Su uyur,d\u00fc\u015fman uyumaz dedikleri gibi <br\/><br\/>Ay\u015fe han\u0131m\u0131n karde\u015finin e\u015fi Emine han\u0131m bu durumu hemen teyzesi Sar\u0131 Sultana ula\u015ft\u0131r\u0131r.<br\/><br\/>Ak\u015fam okul bitiminde Nizamettin eve var\u0131nca anal\u0131 k\u0131zl\u0131 ikisi de b\u00fcy\u00fck bir sorguya \u00e7ekerler.Nizamettin\u2019e ucu ate\u015fli odun par\u00e7as\u0131 ile vurarak iyice sa\u011fa solunu yakarak bir daha onunla g\u00f6r\u00fc\u015fmesine t\u00f6vbe ettirirler ve \u015f\u00f6yle diyerek korkuturlar.<br\/><br\/>O bir deli kad\u0131n senden ba\u015fkas\u0131na niye yakla\u015fm\u0131yor,\u00e7\u00fcnk\u00fc seni tembel buluyor, seni ka\u00e7\u0131r\u0131p kesecek kan\u0131n\u0131 emecek, o S\u00fcll\u00fc Ahmet amcan\u0131n anlatt\u0131\u011f\u0131 hikayedeki dev gibi diyerek korkudurlar.<br\/><br\/>Bunun \u00fczerine; <br\/><br\/>Bir daha Nizamettin g\u00f6r\u00fc\u015fmek de\u011fil, yak\u0131n\u0131ndan bile gitmez. O kad\u0131n yakla\u015facak oldu\u011fu zaman ta\u015f\u0131 vurur,sanki b\u00f6ylece kendini korumu\u015f olur.<br\/><br\/>Ay\u015fe kad\u0131n bunun \u00fczerine okulun \u00e7evresinde dola\u015fmaya ba\u015flar. Nizamettin bu durumdan daha da fazla korkmaya ba\u015flad\u0131\u011f\u0131 i\u00e7in kinle dolmaya ba\u015flar.<br\/><br\/>Nizamettin   art\u0131k d\u00f6rd\u00fcnc\u00fc s\u0131n\u0131ftayken bir g\u00fcn okula  m\u00fcfetti\u015f gelir.<br\/><br\/>M\u00fcfetti\u015f: <br\/><br\/>\u201ckim benim sordu\u011fum sorular\u0131 bilirse ona bir hediyem var\u201d der. <br\/><br\/>Nizamettin sorulan on sorudan dokuzunu bilir ve b\u00f6ylece bir sevin\u00e7le hediyesini al\u0131p ko\u015farak evin yolunu tutar.<br\/><br\/>Eve yakla\u015f\u0131nca  bir sevin\u00e7le evdekilere seslenerek elindeki hediye paketini g\u00f6sterir.<br\/><br\/>\u015e\u00f6yle der:<br\/> <br\/>\u201c Bak Ana bak! Abla bana m\u00fcfetti\u015f amca neler verdi\u201d diyerek bir sevin\u00e7le geliyordu ve elindeki paketi a\u00e7maya \u00e7al\u0131\u015f\u0131yordu.<br\/><br\/>Anas\u0131na ve ablas\u0131na g\u00f6stermek istiyordu.Ablas\u0131 daha o paketi a\u00e7madan oldu\u011fu gibi elinden  alarak ocakta yanan ate\u015fin i\u00e7ine atar. Nizamettin onu ate\u015ften kurtarmak i\u00e7in e\u011filince bir tekme ile vurarak onu da ate\u015fe d\u00fc\u015f\u00fcr\u00fcr. <br\/><br\/>Onun ba\u011f\u0131rt\u0131s\u0131n\u0131 duyan Dudu kar\u0131 ko\u015farak gelip Nizamettini ablas\u0131n\u0131n elinden kurtar\u0131r ve kuca\u011f\u0131na al\u0131r, evine g\u00f6t\u00fcr\u00fcr.Yaralar\u0131n\u0131 temizleyerek pansuman eder ve yaralar\u0131n\u0131  sarar.<br\/><br\/>           Bir hafta okula gidemedi i\u00e7in Yirmi \u00dc\u00e7 Nisan yar\u0131\u015fmas\u0131na kat\u0131lamaz. Buna  \u00f6\u011fretmeni ve Nizamettin \u00e7ok \u00fcz\u00fcl\u00fcr.<br\/><br\/>Onun i\u00e7in \u00f6\u011fretmeni yar\u0131\u015fmay\u0131 erteler ve  gelecek  olan 19 May\u0131s bayram\u0131nda yar\u0131\u015fmada okunmas\u0131 i\u00e7in  b\u00fct\u00fcn \u00e7ocuklardan yay\u0131nlanmam\u0131\u015f \u015fiir ister.<br\/><br\/>O zamanlarda  evlerde okunan Karacao\u011flan, Dadalo\u011flu, Elbo\u011flu, Rusati, A\u015f\u0131k Garip gibi a\u015f\u0131klar\u0131n kitaplar\u0131 vard\u0131. Nizamettin bunlardan birka\u00e7 tane eser yazar  ama korkarak da yazar. \u00c7\u00fcnk\u00fc \u00f6\u011fretmen onlardan yay\u0131nlanmam\u0131\u015f \u015fiir istemi\u015fti. <br\/><br\/>            Ve bir g\u00fcn; <br\/><br\/>Co\u011frafya dersine \u00e7al\u0131\u015f\u0131rken konu b\u00f6lgelerdi, bu b\u00f6lgeleri g\u00f6r\u00fcnce akl\u0131na bir \u015fiir gelir, o \u015fiiri hemen orada kaleme al\u0131r.<br\/><br\/>Yazd\u0131\u011f\u0131  o \u015fiirle okullar aras\u0131 yar\u0131\u015fmada birincilik al\u0131r ve b\u00f6ylece me\u015fhur olur. <br\/><br\/>\u00d6\u011fretmeni bunun \u00fczerine daha da geli\u015fmesi i\u00e7in her hafta bir konu i\u00e7eren \u015fiir ister, oda g\u00f6revini severek yerine getirir.<br\/><br\/>            \u00d6\u011fretmeni Nizamettin\u2019i ba\u015far\u0131l\u0131 oldu\u011fu i\u00e7in  yat\u0131l\u0131 okullar\u0131n s\u0131nav\u0131na girdirir ve b\u00fct\u00fcn masraflar\u0131n\u0131 kendi kar\u015f\u0131lar. <br\/><br\/>Bu imtihanda  sonucu Haruniye  B\u00f6lge Yat\u0131l\u0131 \u00d6\u011fretmen okulunu kazan\u0131r. \u00d6\u011fretmeni t\u00fcm gereken masraflar\u0131n\u0131 kar\u015f\u0131layarak okula kayd\u0131n\u0131 yapt\u0131r\u0131r ve d\u00f6n\u00fc\u015fte okul k\u0131yafetini de al\u0131r.<br\/><br\/>Nizamettin bir sevin\u00e7 i\u00e7inde k\u00f6y\u00fcne d\u00f6ner ve bu sevincini her g\u00f6rd\u00fc\u011f\u00fcne anlat\u0131r. Okullar\u0131n a\u00e7\u0131lmas\u0131na on be\u015f g\u00fcn kalm\u0131\u015ft\u0131. <br\/><br\/>            Nizamettin\u2019in babas\u0131 Kara k\u0131z Ali k\u00f6ye d\u00f6nm\u00fc\u015ft\u00fc. <br\/><br\/>Sevincinden yerinde duramayan Nizamettin evin i\u015flerini  bitirince o okul k\u0131yafeti olan lacivert elbisesi ile beyaz g\u00f6mle\u011fini  giyerek bir sevin\u00e7le babas\u0131n\u0131n yan\u0131na var\u0131r. <br\/><br\/>Elbisesini elinin tersi ile silerek:<br\/><br\/> \u201cBabac\u0131\u011f\u0131m bak bunu \u00f6\u011fretmenim ald\u0131\u201dder.<br\/><br\/>Babas\u0131 g\u00f6zl\u00fc\u011f\u00fcn \u00fcst\u00fcnden dik dik bakarak ba\u015f\u0131n\u0131 bir sa\u011fa bir sola \u00e7evirerek gene marangoz malzemelerini dara baya dizmeye devam eder. <br\/><br\/>Nizamettin gene elbisesini silerek:<br\/><br\/> \u201cBabac\u0131\u011f\u0131m ben \u00f6\u011fretmen okulunu kazand\u0131m, \u00f6\u011fretmenim kay\u0131t yapt\u0131rd\u0131, on be\u015f g\u00fcn sonra \u00f6\u011fretmenim g\u00f6t\u00fcrecek\u201d demesi <br\/><br\/>Kara k\u0131z Ali elindeki keseri f\u0131rlatt\u0131\u011f\u0131 gibi tekme tokat giri\u015fir.<br\/><br\/>Bir yandan tekme ile vuruyor bir yandan da ulan it okuyup da ba\u015f\u0131ma kad\u0131m\u0131 olacaks\u0131n diyordu.<br\/><br\/>O s\u0131rada Muhacir o\u011flu Mustafa imdad\u0131na yeti\u015fir. Nizamettini elinden kurtararak.<br\/><br\/>\u201cYaz\u0131klar olsun be usta senin A\u011fal\u0131\u011f\u0131na yak\u0131\u015f\u0131yor mu \u015fu yapt\u0131\u011f\u0131n, \u015fu p\u0131rlanta gibi \u00e7ocu\u011fun ne su\u00e7u var, b\u00f6yle \u00e7ocu\u011fa can kurban  okullar aras\u0131 birincilik ald\u0131 k\u00f6y\u00fcn \u015ferefini y\u00fckselti koca Feke kazas\u0131ndan bir tek bu kazand\u0131, Feke kazas\u0131n\u0131n \u015ferefi y\u00fckseldi, bu \u00e7ocuk ak benim olacakta ben neler yapar\u0131m neler elini aya\u011f\u0131n\u0131 \u00f6perim\u201d diyerek<br\/><br\/>\u00c7ocu\u011fu yukar\u0131 eve \u00e7\u0131kararak yaralar\u0131na bez yak\u0131p basar.<br\/><br\/>Kan\u0131n\u0131 durdurarak yaras\u0131na pansuman yapar.<br\/><br\/>Muhacir O\u011flu Mustafa \u00e7ocu\u011fun \u00fczerindeki kanl\u0131 elbisesini \u00e7\u0131kararak ablas\u0131n\u0131n \u00f6n\u00fcne atarak:<br\/><br\/> \u201c Al \u015funu y\u0131ka! kan\u0131 kurumadan,kurudu mu kan \u00e7\u0131kmaz leke kal\u0131r\u201d der<br\/><br\/>\u00c7ocu\u011fu bir yata\u011fa yat\u0131rarak oradan ayr\u0131l\u0131r. <br\/><br\/>Nizamettin\u2019in ablas\u0131 kendinden on be\u015f ya\u015f b\u00fcy\u00fckt\u00fcr. <br\/><br\/>Muhacir o\u011flunun y\u0131kamas\u0131 i\u00e7in verdi\u011fi yepyeni elbiseyi Nizamettin\u2019e bir hakaret nispetinde bir de\u011fne\u011fin ucuna takarak yanan oca\u011fa at\u0131p kald\u0131ra kald\u0131ra yakar. <br\/><br\/>Bu olay   Nizamettin\u2019i daha \u00e7ok \u00fczer ama ne yaps\u0131n elinden bir gelir yok kaderine boyun b\u00fck\u00fcp her \u00e7ileye katlanmaya ba\u015flar.<br\/><br\/>KARDE\u015eM\u0130S\u0130N KALLE\u015eM\u0130S\u0130N<br\/><br\/>Ayn\u0131 babadan bir soyuk <br\/>Karde\u015f misin kalle\u015f misin<br\/>De\u011fi\u015ftir emen biz buyuk <br\/>Karde\u015f misin kalle\u015f misin<br\/><br\/>Anam kimdir bildirmedin <br\/>Hep a\u011flatt\u0131n g\u00fcld\u00fcrmedin <br\/>Bana muraz ald\u0131rmad\u0131n <br\/>Karde\u015f misin kalle\u015f misin <br\/><br\/>Hep su\u00e7unu bana att\u0131n <br\/>Yan\u0131na be\u015f daha katt\u0131n <br\/>S\u00f6yleyince dayak att\u0131n <br\/>Karde\u015f misin kalle\u015f misin<br\/><br\/>Gece g\u00fcnd\u00fcz mala gittim <br\/>K\u00f6le gibi hizmet ettim  <br\/>Art\u0131k eridim de bittim <br\/>Karde\u015f misin kalle\u015f misin <br\/><br\/>Ayran bana ya\u011fa sana <br\/>Hepsin yedin kana kana<br\/>Art\u0131k tak eyledi cana <br\/>Karde\u015f misin kalle\u015f misin <br\/><br\/>El yan\u0131nda oldun nazl\u0131 <br\/>Hem anal\u0131 hem i k\u0131zl\u0131<br\/>Plan kurdun gizli gizli <br\/>Karde\u015f misin kalle\u015f misin <br\/><br\/>Hep beni yaman bildirdin <br\/>Dostu d\u00fc\u015fman\u0131 g\u00fcld\u00fcrd\u00fcn <br\/>N\u00fcfus dan ad\u0131m sildirdin <br\/>Karde\u015f misin kalle\u015f misin <br\/><br\/>Yalan s\u00f6yleyip d\u00f6vd\u00fcrd\u00fcn <br\/>\u0130p tak\u0131p beni bo\u011fdurdun <br\/>Nihayet evden kovdurdun <br\/>Karde\u015f misin kalle\u015f misin <br\/><br\/>Otuz y\u0131l yedin doymad\u0131n <br\/>Kadir k\u0131ymetim bilmedin<br\/>Gene de hakk\u0131m vermedin <br\/>Karde\u015f misin kalle\u015f misin <br\/><br\/>N\u0130ZAM\u0130 yim yanar i\u00e7im <br\/>Gurbet elde kald\u0131 g\u00f6\u00e7\u00fcm <br\/>\u00dcvey olmak m\u0131d\u0131r su\u00e7um  <br\/>Karde\u015f misin kalle\u015f misin<br\/>Art\u0131k derdini dile, tele d\u00f6kmek i\u00e7in kendi eli ile bir saz yapar. Babas\u0131 onu da ba\u015f\u0131nda k\u0131rar ve bunu birka\u00e7 sefer tekrarlan\u0131r. <br\/><br\/>Su uyur d\u00fc\u015fman uyumaz dedikleri gibi her seferinde ihbar ederler. <br\/><br\/>Babas\u0131 bu abdal i\u015fi sen abdal m\u0131s\u0131n diyerek her seferinde k\u0131rar. <br\/><br\/>            Aylar, y\u0131llar sonra amcas\u0131n\u0131n k\u0131z\u0131 ile evlenir.<br\/><br\/>Ama yazma, \u00e7izme \u015fiir elden dilden d\u00fc\u015fmez. <br\/><br\/>Bu olaylar\u0131n \u00fczerine  dertleri daha da  artar.<br\/><br\/>Amcas\u0131n\u0131n k\u0131z\u0131yla evlenmeden \u00f6nce T.R.T. ye bir \u015fiir yazar, orman dili ba\u015fl\u0131kl\u0131 ve bu \u015fiir T.R.T.M\u00fcd\u00fcr\u00fcn\u00fcn ho\u015funa gider.Bunun \u00fczerine  yay\u0131nlamak i\u00e7in haftada bir  \u015fiir yaz\u0131p g\u00f6ndermesini  ister.<br\/><br\/>Nizamettin  Dertli A\u015f\u0131k Mahlas\u0131 ile  her hafta bir \u015fiir g\u00f6nderir.Bu \u015fiirler K\u00f6yden Gelen Mektup Ocak Ba\u015f\u0131 programlar\u0131nda yay\u0131nlanmaya ba\u015flar ama k\u00f6y\u00fcnde bunun b\u00f6yle bir \u015fey yat\u0131\u011f\u0131n\u0131 bilen on ki\u015fiye \u00e7\u0131kmaz. <br\/><br\/>\u00c7\u00fcnk\u00fc; k\u00f6yl\u00fcler onunla alay ediyorlar hatta okulda bile yedi anal\u0131 arkas\u0131 danal\u0131 dedikleri i\u00e7in kimseyle tam olarak arkada\u015fl\u0131k ba\u011f\u0131 kuramaz.Bu nedenle i\u00e7ine kapan\u0131k, b\u00fct\u00fcn duygular\u0131n\u0131 i\u00e7ine atan biri olmu\u015ftur, hi\u00e7 kimselere derdini a\u00e7am\u0131yordur, alay etmelerinden korkuyordu ve tek ba\u015f\u0131na kendi kendine m\u0131r\u0131ldan\u0131r dururdu. <br\/><br\/>Y\u0131llar sonra askerlik \u00e7a\u011f\u0131 gelmi\u015f ve jandarma olarak askere gider.Askerde bu \u015fiirleri nedeni ile \u00e7ok sevilir. <br\/><br\/>Ama evinden ne bir karal\u0131 mektup nede bir para gelir.<br\/><br\/>Devletin verdi\u011fi c\u00fczi bir maa\u015fla askerli\u011fi bitirir ve teskeresini alarak k\u00f6y\u00fcne d\u00f6ner.<br\/><br\/>Ama gene eski tantanalar ba\u015flar.<br\/><br\/>Art\u0131k Nizamettin bu \u00e7ilelere dayanamayarak 1965\u2019te k\u00f6y\u00fc terk eder.<br\/><br\/>Evden ayr\u0131l\u0131rken bir kat yataktan ba\u015fka bir \u015fey vermezler.<br\/><br\/>Haftalarca ba\u015fkas\u0131n\u0131n sofras\u0131ndan karn\u0131n\u0131 doyurur.Bu \u00e7ileleri \u00e7eken a\u015f\u0131k hepsini dile getirir, \u015eiire d\u00f6kerek 1970 y\u0131l\u0131nda A\u015f\u0131k Veysel\u2019e bir \u015fiir yazar.A\u015f\u0131k Veysel de bunu Kayseri Mimar Sinan anma gecesine davet eder. Orada bulunan Ali izzet Kul Mustafa, Necip Faz\u0131l  K\u0131sak\u00fcrek gibi usta a\u015f\u0131klarla  tan\u0131\u015f\u0131r.<br\/><br\/>Buna orada mahlas\u0131n\u0131 sorarlar bu bir d\u00f6rtl\u00fckle mahlas\u0131n\u0131n Dertli A\u015f\u0131k oldu\u011funu s\u00f6yler.<br\/><br\/>Oradaki usta a\u015f\u0131klar yok olmaz dertli senden \u00f6nce gelmi\u015f yazm\u0131\u015f, \u00e7izmi\u015f, gitmi\u015f sana ba\u015fka bir isim bulmam\u0131z gerek diyerek ismini sorarlar oda Nizamettin oldu\u011funu s\u00f6yler.<br\/><br\/> Ali \u0130zzet:<br\/><br\/> \u201c Daha biz ne ar\u0131yoruz.Mahlas\u0131 isminin i\u00e7inde i\u015fte\u201dder.<br\/><br\/>B\u00f6ylece Mahlas\u0131 \u015fimdiye kadar dertli A\u015f\u0131kken bundan sonra A\u015f\u0131k N\u0130ZAM\u0130 olarak de\u011fi\u015ftirilmi\u015ftir diyerek bir ka\u011f\u0131da yazarak d\u00f6\u015f\u00fcne asarlar.<br\/><br\/>Dertli A\u015f\u0131k o y\u0131ldan sonra \u201cA\u015f\u0131k N\u0130ZAM\u0130\u201d olarak an\u0131lmaya ba\u015flar.<br\/><br\/>1971 y\u0131l\u0131 Adana Numune Hastanesinde memur olarak i\u015fe ba\u015flar.<br\/> <br\/>            1977 y\u0131l\u0131nda bir bayram g\u00fcn\u00fc Kozanda oturan kay\u0131n babas\u0131 olan amcas\u0131n\u0131n yan\u0131na var\u0131r ve oraya babas\u0131 da gelmi\u015ftir.<br\/><br\/>O\u011flunun geldi\u011fini duyan anas\u0131 Bozmahmut Ay\u015fe hi\u00e7 olmazsa uzaktan olsun bir defa g\u00f6reyim diyerek oraya gelir.<br\/><br\/>Nizamettin,babas\u0131 ve amcas\u0131 birlikte  \u00f6\u011fle yeme\u011fini yemek i\u00e7in evin balkonuna otururlar. Ay\u015fe han\u0131m evin kar\u015f\u0131s\u0131ndaki d\u00fckkan\u0131n \u00f6n\u00fcnde bulunan banklara oturmu\u015f, elleri koynunda boynunu b\u00fckerek  A\u015f\u0131k Nizamiye dik dik bakar.<br\/><br\/>Onun bak\u0131\u015flar\u0131 g\u00f6ren A\u015f\u0131k Nizami\u2019nin \u00f6z\u00fcne bir ate\u015f d\u00fc\u015fer, lokmas\u0131 elinde kal\u0131r, o eski \u00e7ocukluk an\u0131lar\u0131 g\u00f6z\u00fcn\u00fcn \u00f6n\u00fcnde bir film \u015feridi gibi canlanarak akar gider ve derin bir i\u00e7ini \u00e7ekerek babas\u0131na, amcas\u0131na bakarak:<br\/><br\/> \u201c Bak! Amca,baba size bir soru soraca\u011f\u0131m do\u011fru s\u00f6ylemezseniz Allah belan\u0131z\u0131 versin\u201d der.<br\/>Bu s\u00f6z\u00fc duyan amcas\u0131 ba\u011f\u0131rarak: <br\/><br\/>\u201cNe demek oluyor.\u201d<br\/><br\/>A\u015f\u0131k Nizami s\u00f6z\u00fcn ayn\u0131s\u0131n\u0131 tekrarlar.<br\/><br\/>Babas\u0131 k\u0131zg\u0131n bir vaziyette:<br\/><br\/> \u201cS\u00f6yle nedir soraca\u011f\u0131n\u201dder.<br\/><br\/>A\u015f\u0131k N\u0130ZAM\u0130 gene derin bir i\u00e7ini \u00e7ekerek:<br\/><br\/> \u201c benim anam kimdir sen yedi sefer evlenmi\u015fsin? \u201dder.<br\/><br\/>Babas\u0131 Kara K\u0131z Ali ba\u015f\u0131n\u0131 yere e\u011ferek bir m\u00fcddet d\u00fc\u015f\u00fcnd\u00fckten sonra o ya\u015fl\u0131 g\u00f6zleri ile ba\u015f\u0131n\u0131 kald\u0131rarak eli ile g\u00f6stererek:<br\/><br\/> \u201c\u0130\u015fte! anan \u015fooo kad\u0131n git sahip ol anana\u201d der. <br\/><br\/>A\u015f\u0131k N\u0130ZAM\u0130 hemen yerinden kalkarak var\u0131r anam diyerek o kad\u0131n\u0131n ellerini \u00f6per. <br\/><br\/>Kad\u0131n bir \u015fa\u015fk\u0131nl\u0131k i\u00e7inde:<br\/>\u201cAa! bana Ana dedi Ana dedi\u201d<br\/><br\/>diyerek \u00f6per \u00f6per yeniden \u00f6per. <br\/><br\/>A\u015f\u0131k N\u0130ZAM\u0130 35 y\u0131l sonra \u00f6z anas\u0131n\u0131 b\u00f6ylece \u00f6\u011frenmi\u015f olur. <br\/><br\/>\u0130\u015eTE O KADINDA BEN\u0130M ANAMMI\u015e<br\/><br\/>\u00c7ocukken oynard\u0131k kad\u0131n bakard\u0131<br\/>\u0130\u015fte o kad\u0131nda benim anamm\u0131\u015f<br\/>Elleri koynunda boynun b\u00fckerdi<br\/>\u0130\u015fte o kad\u0131nda benim anamm\u0131\u015f<br\/><br\/>Yalan vaatlere kanm\u0131\u015f evlenmi\u015f<br\/>Alt\u0131 ayda yengesi ile e\u011flenmi\u015f<br\/>Dillere ellere destan eylenmi\u015f<br\/>\u0130\u015fte o kad\u0131nda benim anamm\u0131\u015f<br\/><br\/>Kaderine boyun b\u00fck\u00fcp d\u00f6\u011f\u00fcnm\u00fc\u015f<br\/>Evlat ac\u0131s\u0131 ile yan\u0131p g\u00f6\u011f\u00fcnm\u00fc\u015f<br\/>Sokaklarda gezen pehl\u00fcle d\u00f6nm\u00fc\u015f<br\/>\u0130\u015fte o kad\u0131nda benim anamm\u0131\u015f<br\/><br\/>Okula giderken iner yoluma<br\/>Ok\u015fayarak bakar sa\u011fa soluma<br\/>\u00c7antam\u0131 silerek takar koluma<br\/>\u0130\u015fte o kad\u0131nda benim anamm\u0131\u015f<br\/><br\/>Durmadan akard\u0131 \u00e7e\u015fminin seli<br\/>Perma peri\u015fand\u0131 inan ki hali<br\/>Dediler yakla\u015fma o kad\u0131n delli<br\/>\u0130\u015fte o kad\u0131nda benim anamm\u0131\u015f<br\/><br\/>Nerde g\u00f6rsem ondan ka\u00e7ar dururdum<br\/>Yakla\u015f\u0131rsa e\u011fer ta\u015f\u0131 vururdum<br\/>Sanki b\u00f6ylelikle kendim korurdum<br\/>\u0130\u015fte o kad\u0131nda benim anamm\u0131\u015f<br\/><br\/>Yetmi\u015f yedi y\u0131l\u0131 Kozana vard\u0131m<br\/>Amcama Babama yeminler verdim<br\/>Ger\u00e7e\u011fi \u00f6\u011frendim huzura erdim<br\/>\u0130\u015fte o kad\u0131nda benim anamm\u0131\u015f<br\/><br\/>Kimse bu ger\u00e7e\u011fi demedi bana<br\/>Y\u0131llarca ellere demi\u015fim ana<br\/>N\u0130ZAM\u0130 s\u00f6yl\u00fcyor dert yana yana<br\/>\u0130\u015fte o kad\u0131nda benim anamm\u0131\u015f<br\/><br\/>A\u015eIK N\u0130ZAM\u0130 Nizamettin KAYACAN<br\/><br\/>Ona bir ev tutarak b\u00fct\u00fcn ihtiya\u00e7lar\u0131n\u0131 giderir.<br\/><br\/>A\u015f\u0131k Nizami\u2019nin bu mutlulu\u011fu ona daha da  g\u00fc\u00e7 verir.<br\/><br\/>B\u00f6ylece i\u015fte on d\u00f6rt mart t\u0131p dergisinde ve \u00e7e\u015fitli gazetelerde \u015fiirleri yay\u0131nlan\u0131r, <br\/><br\/>\u00c7e\u015fitli zamanlarda yap\u0131lan yar\u0131\u015fmalardan da bir \u00e7ok \u00f6d\u00fcl alm\u0131\u015ft\u0131r. <br \/>\n<br \/>\n\n \n Eserleri <br \/>\n\nYay\u0131mlanm\u0131\u015f \u015eiir Kitaplar\u0131: Sine G\u00fcl\u00fc, Sevgi Seli\r<br\/>\r<br\/>Bask\u0131 A\u015famas\u0131ndaki \u015eiir Kitaplar\u0131:    Ya\u015fanm\u0131\u015f An\u0131lar               (Sponsor aranmaktad\u0131r)            \r<br\/>\r<br\/>Haz\u0131rl\u0131k A\u015famas\u0131ndaki Romanlar\u0131: 4 adet bask\u0131 a\u015famas\u0131na getirlmeye \u00e7al\u0131\u015f\u0131lan roman\u0131 mevcuttur. \n \n"
}