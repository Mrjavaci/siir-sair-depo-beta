{
    "Adi": "Mehmet Nabi",
    "dogumTarihi": "\n",
    "sairHayati": "\n\n\nMERHABA DOSTLAR,<br\/>\tBen Nabi K\u00fc\u00e7\u00fck. 1975 y\u0131l\u0131nda Sivas\u2019\u0131n G\u00fcr\u00fcn il\u00e7esinde do\u011fdum. \u0130lkokulu ve ortaokulu G\u00fcr\u00fcnde okudum. \u00c7ocukluk ve ilk gen\u00e7lik d\u00f6nemim, Sivas\u2019\u0131n bu \u015firin il\u00e7esinde, dere kenar\u0131nda m\u00fctevaz\u0131 bir evde ge\u00e7ti. G\u00fcn\u00fcn her vaktinde o derenin sesiyle dinlendirirdik ruhlar\u0131m\u0131z\u0131. Geceleri anne olur ninni s\u00f6ylerdi bize. Mevsimlerin hikayesini de ondan dinlerdik. Sonbahar geldi mi son yapraklar\u0131 ta\u015f\u0131rd\u0131, g\u00fcz renginde. K\u0131\u015f\u0131nsa bir ba\u015fka g\u00fczelli\u011fe b\u00fcr\u00fcn\u00fcr, kenarlar\u0131nda buzdan \u015fekiller olu\u015furdu. \u0130lkbaharda co\u015far, bazen sele d\u00f6n\u00fc\u015f\u00fcrd\u00fc. Sel ise kabustu bizim i\u00e7in; \u00e7\u00fcnk\u00fc evimiz dere kenar\u0131ndayd\u0131. Ya\u011fmurlar \u015fiddetlenip de dere sular\u0131 kabarmaya ba\u015flad\u0131\u011f\u0131nda bir tela\u015f al\u0131rd\u0131 annemi. Bir keresinde sel sular\u0131 o kadar y\u00fckselmi\u015fti ki evimizi a\u011flayarak terk etmek zorunda kalm\u0131\u015ft\u0131k. Allah\u2019tan, ufak tefek zararlarla atlatm\u0131\u015ft\u0131k.<br\/>       Ya\u011fmur, zavall\u0131 anneci\u011fimin nazar\u0131nda \u201c\u00e7ile\u201d demekti; \u00e7\u00fcnk\u00fc evimizin dam\u0131 topraktand\u0131. Her ya\u011fmurdan sonra, toprak dama saman serpi\u015ftirip lo\u011f ta\u015f\u0131yla berki\u015ftirmek gerekirdi. Anneci\u011fim bin bir zahmetle bu i\u015flemleri yapard\u0131; ama evimiz yine de akard\u0131. Kar ya\u011f\u0131\u015f\u0131 ise ayr\u0131 bir dertti. Ya\u011fan kar\u2019\u0131 s\u00fcrg\u00fc ile iterek damdan a\u015fa\u011f\u0131 atmak gerekirdi. <br\/>       B\u00fct\u00fcn zorluklar\u0131na ra\u011fmen, dere kenar\u0131ndaki o iki katl\u0131 topraktan evimizi unutam\u0131yorum. O, benim \u00e7ocuklu\u011fumdan izler ta\u015f\u0131yor. Her k\u00f6\u015fesinde bir an\u0131m gizli. \u00c7ok m\u00fctevaz\u0131 bir fakirhaneydi; ama bah\u00e7esi cennetten bir k\u00f6\u015feydi. Her t\u00fcrl\u00fc sebzeyi yeti\u015ftirebilirdik. Ortadan ikiye b\u00f6ld\u00fc\u011f\u00fcm, i\u00e7i bulgur bulgur olan pembe domatesle yapt\u0131\u011f\u0131m\u0131z sebze salatas\u0131n\u0131n  tad\u0131n\u0131 nas\u0131l unutabilirim... Ya meyveler... Ya\u015fl\u0131 ceviz a\u011fac\u0131ndan m\u0131 bahsedeyim, k\u0131\u015f elmalar\u0131ndan m\u0131, yoksa balkonumuzdan elimizi uzatarak koparabildi\u011fimiz o nefis kara eriklerden mi? <br\/>      Her \u015feyiyle \u00e7ok g\u00fczeldi dere kenar\u0131ndaki evimiz. Dedim ya \u00e7ocukluk an\u0131lar\u0131m o evde gizli. Ha bu arada, son g\u00f6rd\u00fc\u011f\u00fcmde yeni sakinleri \u00e7at\u0131lam\u0131\u015flard\u0131, dere kenar\u0131ndaki o m\u00fctevaz\u0131 evi.<br\/>\t1990 y\u0131l\u0131nda babam\u0131n i\u015fi sebebiyle \u0130stanbul\u2019a ta\u015f\u0131nd\u0131k. Ba\u011fc\u0131lar il\u00e7esinden bir ev kiralayarak buraya yerle\u015ftik. 1992 y\u0131l\u0131nda Ba\u011fc\u0131lar Naci Ek\u015fi Lisesi\u2019nden mezun oldum. Ayn\u0131 y\u0131l, \u0130stanbul \u00dcniversitesi Edebiyat Fak\u00fcltesi T\u00fcrk Dili ve Edebiyat\u0131 b\u00f6l\u00fcm\u00fcn\u00fc kazanarak, buraya kay\u0131t yapt\u0131rd\u0131m. 1996 y\u0131l\u0131nda mezun oldum. Ayn\u0131 y\u0131l Mili E\u011fitim Bakanl\u0131\u011f\u0131nda \u00f6\u011fretmenlik g\u00f6revime ba\u015flad\u0131m. D\u00fczce Ticaret Meslek Lisesi\u2019ne atamam yap\u0131ld\u0131. Bir y\u0131l sonra y\u00fcksek lisans sebebiyle \u0130stanbul Ba\u011fc\u0131lar Ticaret Meslek Lisesi\u2019ne tayinim yap\u0131ld\u0131. Y\u00fcksek Lisans\u0131m\u0131 \u0130stanbul \u00dcniversitesi Sosyal Bilimler Enstit\u00fcs\u00fc Yeni T\u00fcrk Dili Anabilim Dal\u0131 b\u00f6l\u00fcm\u00fcnde yapt\u0131m.  1998 y\u0131l\u0131nda milli e\u011fitim bakanl\u0131\u011f\u0131ndaki g\u00f6revimden istifa ederek \u00f6zel sekt\u00f6re ge\u00e7tim. Ba\u011fc\u0131lar Birikim Koleji\u2019nde be\u015f y\u0131l g\u00f6rev yapt\u0131ktan sonra askere gittim. Erzurum-Oltu\u2019da  askerlik g\u00f6revimi yapt\u0131m. Askerlik d\u00f6n\u00fc\u015f\u00fc Ba\u015fak\u015fehir \u00c7\u00f6z\u00fcm Dersanesi\u2019nde \u00e7al\u0131\u015ft\u0131m. \u0130ki y\u0131l da Esenler \u00d6zel Devran Koleji\u2019nde \u00e7al\u0131\u015ft\u0131m.  \u015eu an Ba\u015fak\u015fehir \u00d6zel \u00c7\u0131nar Koleji'nde \u00e7al\u0131\u015fmaktay\u0131m. Evliyim, \u201cRavzanur, Haleg\u00fcl, R\u00fcveyda\u201d adlar\u0131nda \u00fc\u00e7 tane k\u0131z\u0131m var. \u0130stanbul- Ba\u015fak\u015fehir\u2019de ikamet etmekteyim. <br \/>\n<br \/>\n\n \n"
}