{
    "Adi": "Erzurumlu Emrah",
    "dogumTarihi": "18. - 19. yy\n",
    "sairHayati": "\n\n \n\n18.y\u00fczy\u0131l\u0131n sonunda Erzurum k\u00f6ylerinden birinde do\u011fdu\u011fu, gerek halk inan\u0131\u015flar\u0131 gerek kendi \u015fiirlerindeki an\u0131\u015flardan belli olan Emrah'\u0131n 1855-1860 aras\u0131nda, son y\u0131llar\u0131n\u0131 ge\u00e7irdi\u011fi Niksar'da \u00f6ld\u00fc\u011f\u00fc kabul edilir. Daha a\u00e7\u0131k bilgi -her zamanki gibi- yoktur. <br\/><br\/>Eserlerindeki \u00f6\u011felerden ve Divan \u015fiiri yolundaki eme\u011finden anla\u015f\u0131ld\u0131\u011f\u0131 gibi, hem yeterince \u00f6\u011frenim g\u00f6rm\u00fc\u015f, hem tasavvuf yoluna y\u00f6nelmi\u015ftir. \u015eiirlerinde ge\u00e7en yer adlar\u0131n\u0131n tekrar\u0131ndan Trabzon, Sivas, Kastamonu, Konya, Ni\u011fde illerini dola\u015ft\u0131\u011f\u0131, \u00e7e\u015fitli yerlerde k\u0131sa s\u00fcreli ser\u00fcvenler ya\u015fad\u0131\u011f\u0131 bellidir. Kendisine ilgi duyan ve koruyup esirgeyen edebiyat merakl\u0131s\u0131 ki\u015filere konuk olarak bir ka\u00e7 \u015fehirde yerle\u015fip ya\u015fad\u0131\u011f\u0131, ev bark kurdu\u011fu da s\u00f6ylenmektedir. <br\/><br\/>Emraho\u011fullar\u0131 ad\u0131yla an\u0131lan ailelerin birbirinden uzak yerlerde ya\u015famakta olu\u015flar\u0131, bir \u00e7ok yerde ad\u0131na ba\u011fl\u0131 mezarlar\u0131n bulunu\u015fu, \u015fiirlerinin dilden dile ge\u00e7erek yay\u0131l\u0131\u015f geni\u015fli\u011fi kazan\u0131\u015f\u0131, aruzla yazd\u0131klar\u0131n\u0131n bas\u0131l\u0131\u015f\u0131, as\u0131l mezar ta\u015f\u0131n\u0131n Niksar'da bulunu\u015funa kadar onun \u00fcn\u00fcn\u00fcn yayg\u0131nl\u0131\u011f\u0131n\u0131 g\u00f6steren i\u015faretlerdir. Bu a\u00e7\u0131dan 19. yy'\u0131n Dertli ve Seyrani gibi ad\u0131 herkes\u00e7e bilinen bir ka\u00e7 sanat\u00e7\u0131s\u0131ndan biridir. <br\/><br\/>Divan \u015fiiri yolunda yazd\u0131lar\u0131 zay\u0131f kopyalar olmaktan \u00f6teye gitmez. Ama Do\u011fu Anandolu'lu bir saz \u015fairi olarak hece vezniyle s\u00f6yledi\u011fi iki y\u00fcze yak\u0131n \u015fiirin derlenmi\u015f hali, kendisini 19. yy'\u0131n \u00f6nemli \u00e2\u015f\u0131klar\u0131ndan biri saymam\u0131z\u0131 gerektirir. \u00c7a\u011fda\u015flar\u0131ndan Tokatl\u0131 Nuri (\u00d6l.1882)     \u00fczerinde belli etkileri vard\u0131r.<br\/><br\/>Hayat\u0131n\u0131n, de\u011fi\u015fik geziler, yerle\u015fmeler, evlenmeler ve ser\u00fcvenlerle dolu olu\u015fu, Orta ve Do\u011fu Anadolu'daki \u00fcn\u00fcn\u00fc artt\u0131rm\u0131\u015f olmal\u0131d\u0131r. \u0130lgi \u00e7eken ki\u015fili\u011fi ile eserine de\u011fer kazand\u0131rm\u0131\u015f, \u015fiirlerinin yay\u0131l\u0131p bilinmesini sa\u011flanm\u0131\u015f gibidir. 19. yy'daki \u00e2\u015f\u0131k fas\u0131llar\u0131nda eserleri en \u00e7ok okunan sanat\u00e7\u0131lardan biri olan Emrah, klasik edebiyat bilgisiyle \u00fcst\u00fcnl\u00fck kazanarak etki sa\u011flam\u0131\u015f, iki yanl\u0131 \u00e7al\u0131\u015fkanl\u0131\u011f\u0131yla geni\u015f alanlarda duyulmu\u015ftur. Tasavvufi \u015fiirleri belli bir de\u011fer d\u00fczeyinin \u00fcst\u00fcnde de\u011fildir. As\u0131l ilgin\u00e7 yan\u0131, saz \u015fiiri gelene\u011fi yolundaki i\u00e7ten ve etkili a\u015fk, gurbet \u015fiirleridir. \u015eiirlerinin bir k\u0131sm\u0131 Erci\u015fli Emrah'\u0131n (17.yy)   Selvi Han'la ili\u015fkili halk hikayesine de eklenmektedir. Erci\u015fli'nin baz\u0131 \u015fiirleri de Erzurumlu Emrah'a mal edilmi\u015f olabilir. <br \/>\n<br \/>\n\n \n Eserleri <br \/>\n\nDiv\u00e2n-\u0131 Emrah (1312\/1916)   XIX. As\u0131r Saz \u015fairlerinden Erzurumlu Emrah (K\u00f6pr\u00fcl\u00fc Mehmet Fuat, 1929)  \r<br\/>\u00c2\u015f\u0131k Emrah, Hayat ve \u015eiirleri (Murat Uraz, 1943)  \r<br\/>Erzurumlu Hayat\u0131 ve \u015eiirleri (Efl\u00e2tun Cem G\u00fcney-\u00c7etin G\u00fcney, 1958) \n \n"
}