{
    "Adi": "Mustafa Soylu",
    "dogumTarihi": "1954 -\n",
    "sairHayati": "\n\n\nG\u00fcm\u00fc\u015fhane \u0130li K\u00fcrt\u00fcn \u0130l\u00e7esi Ta\u015fl\u0131ca K\u00f6y\u00fc \u00c7atalkaya Mahallesinde ya\u015fl\u0131lar\u0131n diliyle kiraz ay\u0131nda 1956 y\u0131l\u0131nda d\u00fcnyaya geldi (N\u00fcfusa kay\u0131t 2 ya\u015f b\u00fcy\u00fck yaz\u0131lm\u0131\u015f) .D\u00f6rt erkek bir k\u0131z \u00e7ocu\u011funun be\u015fincisidir.<br\/><br\/>          \u0130lkokulu mahallesinde, \u0130mam-Hatip lisesinin orta k\u0131sm\u0131n\u0131 ve lise son s\u0131n\u0131f\u0131na kadar G\u00fcm\u00fc\u015fhane'de son s\u0131n\u0131f\u0131 ise 1976 y\u0131l\u0131nda Giresun'da tamamlad\u0131. Ayn\u0131 y\u0131l yaz d\u00f6neminde K\u00f6y\u00fcn Tohtamur obas\u0131nda k\u00f6yl\u00fcler taraf\u0131ndan ah\u015fap malzame ile in\u015fa edilen Kuran Kursu evinde fahri olarak 100'e yak\u0131n \u00e7ocu\u011fa Kur'an-Kerim, \u0130lmihal ve Ahlak Dersleri okuttu.1977-1978 d\u00f6neminde G\u00fcm\u00fc\u015fhane Meslek Y\u00fcksek Okulu Muhasebe b\u00f6l\u00fcm\u00fcn\u00fc,  bilahere de A\u00d6F Sosyal Bilgiler B\u00f6l\u00fcm\u00fcn\u00fc bitirdi.<br\/><br\/>          Okul d\u00f6neminde yaz aylar\u0131nda Orman yollar\u0131nda i\u015f\u00e7i olarak \u00e7al\u0131\u015ft\u0131.  1978-1979 \u00f6\u011fretim d\u00f6neminde Uluk\u00f6y Ortaokulunda Muhtelif derslerin \u00fccretli \u00f6\u011fretmenli\u011fini yapt\u0131.1980 y\u0131l\u0131 ba\u015f\u0131nda \u0130stanbul\/Beykoz \u0130l\u00e7esinde Cam Fabrikas\u0131 arkas\u0131nda Bakkal D\u00fckkan\u0131 i\u015fletti. 1980 y\u0131l\u0131n\u0131n Temmuz ay\u0131n\u0131n 24'\u00fcnde bu d\u00fckkan\u0131 devrederek Bayburt'un I\u015f\u0131kova K\u00f6y\u00fc Camiinin ilk kadrolu  imam\u0131 olarak g\u00f6reve ba\u015flad\u0131. Ayn\u0131 y\u0131l Aral\u0131k ay\u0131nda e\u015f durumundan Bursa\/ Mustafakemalpa\u015fa'n\u0131n Kadir\u00e7e\u015fme K\u00f6y\u00fc Camiine ilk kadrolu imam olarak nakletti.  1981 Mart-Haziran aylar\u0131 aras\u0131nda 4 ayl\u0131k k\u0131sa d\u00f6nem er olarak askerli\u011fini Tokat'ta tamamlad\u0131. Asker d\u00f6n\u00fc\u015f\u00fc Mustafakemalpa\u015fa'n\u0131n Tepecik Beldesi Yeni Mahalle Camiinde g\u00f6reve ba\u015flad\u0131. Ayn\u0131 y\u0131l Tepecik Orta Okulunda \u00fccretli olarak \u0130ngilizce derslerine girdi.  1987 y\u0131l\u0131nda ayn\u0131 beldenin orta Mahallesi Camiine, 1990 y\u0131l\u0131nda da \u0130l\u00e7e M\u00fcft\u00fcl\u00fc\u011f\u00fc Daktilograf Memurlu\u011fu kadrosuna bilahere de Veri Haz\u0131rlama ve Kontrol \u0130\u015fletmenli\u011fi kadrosuna atand\u0131.  Tepecik Orta Okulunda ve \u0130l\u00e7e Kapal\u0131 Ceza Evindeki Mahkumlara Din K\u00fclt\u00fcr\u00fc ve Ahlak Bilgisi derslerine girdi.<br\/><br\/>          2005 A\u011fustos ay\u0131n\u0131n 16's\u0131ndan itibaren 25 y\u0131l \u00fczerinden emekli oldu. \u00c7e\u015fitli gazete ve dergilerde \u015fiir ve makaleleri yay\u0131nland\u0131. G\u00f6revde iken Vaaz ve ir\u015fat kurullar\u0131nda g\u00f6rev alarak muhtelif tarihlerde cami k\u00fcrs\u00fclerinde ve salonlarda vaazlarda bulundu. Kur'an Kurslar\u0131n\u0131n Y\u00f6netim Kurullar\u0131 Ba\u015fkanl\u0131klar\u0131nda bulundu. Evli ve d\u00f6rt k\u0131z bir erkek olmak \u00fczere 5 \u00e7ocu\u011fu vard\u0131r.  Kitap halinde bas\u0131lmam\u0131\u015f amat\u00f6r olarak \u00fczerinde \u00e7al\u0131\u015ft\u0131\u011f\u0131  \u015fiir,makale,an\u0131 ve roman denemeleri var. Amat\u00f6r olarak ar\u0131c\u0131l\u0131k ve fahri bal\u0131k avc\u0131l\u0131\u011f\u0131 gibi hobileri var. <br \/>\n<br \/>\n\n \n"
}