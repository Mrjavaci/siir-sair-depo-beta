{
    "Adi": "A\u015f\u0131k Haydar Bekta\u015f",
    "dogumTarihi": "1894-1966\n",
    "sairHayati": "\n\n\n'Asr\u0131n Kerem'i' diye an\u0131lan \u00c7orumlu A\u015f\u0131k Haydar \u0130sahac\u0131 k\u00f6y\u00fcnde  do\u011fdu. Birinci D\u00fcnya Sava\u015f\u0131'nda askere al\u0131nd\u0131. \u00dc\u00e7 y\u0131l do\u011fu cephesinde sava\u015ft\u0131. Sava\u015f sonunda k\u00f6y\u00fcne d\u00f6nd\u00fcyse de \u00e7ok ge\u00e7meden Ulusal Kurtulu\u015f Sava\u015f\u0131 ba\u015flad\u0131. Haydar Bekta\u015f yine cepheye gitti. Zafer kazan\u0131l\u0131p \u0130zmir al\u0131nd\u0131ktan sonra k\u00f6y\u00fcne d\u00f6nd\u00fc. Bir yandan \u00e7ift\u00e7ilik yaparken \u00f6te yandan gen\u00e7 ya\u015f\u0131nda ba\u015flad\u0131\u011f\u0131 a\u015f\u0131kl\u0131k u\u011fra\u015f\u0131n\u0131 b\u00fcy\u00fck bir tutkuyla ve ba\u015far\u0131yla s\u00fcrd\u00fcrd\u00fc. \u00c7evresinde \u00e7ok sevilen bir a\u015f\u0131k oldu.A\u015f\u0131k Haydar 1966 y\u0131l\u0131nda \u0130sahac\u0131 K\u00f6y\u00fc\u2019nde vefat etti.  \u00d6l\u00fcm\u00fcnden sonra \u015fiirleri E\u011fitimci Ali Necmi Ar\u0131soy taraf\u0131ndan derlenip \u201c\u00c2\u015f\u0131k Haydar, Hayat\u0131, \u015eiirleri YALAN D\u00dcNYA NE DARIMI\u015e\u201d isimli bir de kitapta yay\u0131nland\u0131. <br\/><br\/>A\u015eIK HAYDAR BEKTA\u015e'\u0131n Bilinen T\u00fcrk\u00fcleri<br\/>-Aman D\u00fcnya ne dar imi\u015f<br\/>- Halimi Arz Ettim Da\u011flara Ta\u015fa, <br\/>-Arzuhal\u0131m Sana Ey Ka\u015f\u0131 Keman, <br\/>-Kement Att\u0131n Koydun Beni Tuza\u011fa, <br\/>-Bir kuza da ta\u015f dibinde meliyor<br\/><br\/>  <br\/><br\/>         Prof. M. Fuat K\u00f6pr\u00fcl\u00fc T\u00fcrk Saz \u015eairleri Antolojisi adl\u0131 yap\u0131t\u0131nda A\u015f\u0131k Haydar i\u00e7in \u015funlar\u0131 yazmaktad\u0131r. \"20.as\u0131rda bir\u00e7ok a\u015f\u0131klar yeti\u015fti\u011fini g\u00f6r\u00fcyoruz. T\u00fcrkiye'nin ge\u00e7irdi\u011fi b\u00fcy\u00fck tarihi hadiseler, inkilaplar bu saz \u015fairleri taraf\u0131ndan tespit edilmi\u015ftir. Balkan harbi, Cihan harbi, \u0130stiklal Harbi, B\u00fcy\u00fck Zafer, Cumhuriyet'in ilan\u0131, en son Atat\u00fcrk'\u00fcn \u00f6l\u00fcm\u00fc onlar i\u00e7in birer ilham kayna\u011f\u0131 olmu\u015ftur. Atat\u00fcrk hakk\u0131nda bir destan s\u00f6yleyen A\u015f\u0131k Haydar'\u0131 unutmamak laz\u0131md\u0131r'.Kaynak:XIV. yy g\u00f6n\u00fcm\u00fcze \u00c7orumlu \u015fairler <br\/><br\/>\u015eu deyi\u015fler O\u2019na aittir:<br\/><br\/>\u201cGelin sanmay\u0131n karda\u015flar,<br\/>Bu d\u00fcnyada kalan vard\u0131r.<br\/>Say\u0131s\u0131 hesaba gelmez,<br\/>G\u00fcnde y\u00fcz bin \u00f6len vard\u0131r.<br\/><br\/>A\u015f\u0131k Haydar gafil kalma,<br\/>G\u00f6nl\u00fcn endi\u015feye salma,<br\/>Bu d\u00fcnyay\u0131 \u0131ss\u0131z sanma,<br\/>Yeri g\u00f6\u011f\u00fc kuran vard\u0131r.\u201d<br\/>(Bu D\u00fcnya \u00dczerine isimli \u015fiirden...)                   <br\/><br\/>\u201cHer ne arar isen kendi \u00f6z\u00fcnde,<br\/>Hilaf bulunur mu arif s\u00f6z\u00fcnde,<br\/>Nuh\u2019un gemisini derya y\u00fcz\u00fcnde,<br\/>Y\u00fcr\u00fct\u00fcp menzile getiren medet! <br\/><br\/>Keramet g\u00f6steren ol kara ta\u015ftan,<br\/>\u0130\u00e7erim kan a\u011flar didem de ya\u015ftan,<br\/>Mansuru\u2019u dar\u0131ndan Fazl\u0131\u2019y\u0131 bor\u00e7tan,<br\/>Yusufu\u2019u kuyudan kurtaran medet! \u201d<br\/>(Medet isimli \u015fiirinden...)                   <br\/><br\/>\u201c\u00c7\u0131kar y\u00fccesine kendin \u00f6versin,<br\/>\u00c7\u0131kar\u0131p allar\u0131 kara giyersin,<br\/>Yar beni g\u00f6rd\u00fck\u00e7e ka\u015f\u0131n e\u011fersin,<br\/>Sen de eller gibi g\u00fcl baz\u0131 baz\u0131.\u201d<br\/>(Baz\u0131 Baz\u0131 isimli \u015fiirinden)                   <br\/><br\/>\u201c\u0130stersen d\u00fcnyada sen y\u00fcz y\u0131l ya\u015fa,<br\/>Kimsenin murad\u0131n \u00e7\u0131karmaz ba\u015fa,<br\/>Halimi arz etsem da\u011fa ta\u015fa,<br\/>Derdim g\u00f6t\u00fcrm\u00fcyor bu gam y\u00fck\u00fcm\u00fc.\u201d<br\/>(Gam Y\u00fck\u00fc isimli \u015fiirinden...)                   <br\/><br\/>\u201cA\u015f\u0131k Haydar der ki bu bir soyumu\u015f,<br\/>\u0130sahac\u0131 k\u0131zlar\u0131 usul buyumu\u015f,<br\/>G\u00f6n\u00fcl kimi severse g\u00fczel oyumu\u015f,<br\/>Ana bana bir s\u00fcrmeli k\u0131z al\u0131n.\u201d(1)                   <br\/>(K\u0131z Bakma isimli \u015fiirinden...) <br \/>\n<br \/>\n\n \n Eserleri <br \/>\n\nOkul, \u00c7orum, Mektup, Bu d\u00fcnya \u00fczerine, Kirmasti d\u00fcz\u00fc, G\u00fczelleme, Ge\u00e7ti zaman, Ulusumuz, Garip A\u011fa, Medet, Re\u015fit Pa\u015fa Vapuru, Gam y\u00fck\u00fc (Halimi arzetsem da\u011flara ta\u015fa, Kader(Kement att\u0131n koydun beni tuza\u011fa) , Ne eyledi dert beni, \u00d6l\u00fcml\u00fc d\u00fcnya, Kara Haydar U\u015fa\u011f\u0131, Yalan d\u00fcnya(G\u00fclhane) , Bebek (Yitirdim yavruyu) , Atat\u00fcrk, Atat\u00fcrk i\u00e7in ba\u015fka bir destan, \u0130lbay\u0131m\u0131z ho\u015f geldin, Sakal, \u0130htiyarl\u0131k, Ne dersin, Derdini \u00e7ekemem, Hakka do\u011fru, Ho\u015f geldin, Bilmem, Ne murat, Sefa geldiniz, Canlar sefa geldiniz, Kal\u0131n siz burada sefalar ile, \u00dcsk\u00fcdar Vapuru, Baz\u0131 baz\u0131, O\u011fluma, Akan sular benim m\u00fcr\u015fit yarimdir, Tiryaki destan\u0131, Leylekler, Su testisi, Kara inek, Boz tilki, Ana bug\u00fcn benim uykum gelmiyor, K\u0131z bakma, U\u011fut destan\u0131, D\u00fc\u011f\u00fcnc\u00fc, Alt\u0131 k\u0131zlar, Kele K\u0131zlar, Alaca pazar\u0131, A\u011flas\u0131n, Alinin t\u00fcrk\u00fcs\u00fc, Destan, G\u00fczide, Pembe, Mine, Koca \u00f6k\u00fcz, \u00c7ar\u0131k, Ceviz, Tapan, Tuzlu \u00e7ay, Tur\u015fu nine, Z\u00fclf\u00fckar\u0131 g\u00f6rd\u00fcn m\u00fc, Adana, Mando, \u00c7etenle Seyahat, Afiye, G\u00f6z\u00fc b\u00fcy\u00fck, Dolu ya\u011fd\u0131, De\u011ferleme.\r<br\/>\r<br\/>AMAN D\u00dcNYA NE DAR \u0130M\u0130\u015e\r<br\/>Aman d\u00fcnya ne dar imi\u015f \r<br\/>Dert \u00e7ekmesi ne zor imi\u015f \r<br\/>\u0130\u00e7erimde yare varm\u0131\u015f \r<br\/>Derman\u0131n\u0131 arar oldum \r<br\/>\r<br\/>Dertli dertli gezer oldum \r<br\/>Ben derdimi yazar oldum \r<br\/>Bu derdi ben \u00e7eke \u00e7eke \r<br\/>Hem can\u0131mdan bezer oldum \r<br\/>\r<br\/>Aln\u0131mda kara yaz\u0131lar \r<br\/>Y\u00fcrekte yara s\u0131z\u0131lar \r<br\/>Yetim kalan can kuzular \r<br\/>Derman\u0131m\u0131 arar oldum\r<br\/>\r<br\/>A\u015f\u0131k Haydar der k\u00f6y\u00fcme \r<br\/>Selamet vard\u0131m evime \r<br\/>Kom\u015fular geldi yan\u0131ma \r<br\/>G\u00f6r\u00fc\u015ft\u00fcm \u015fad\u0131man oldum.\r<br\/>A\u015f\u0131k Haydar BEKTA\u015e\r<br\/>\r<br\/>KEMENT ATTIN KOYDUN BEN\u0130 TUZA\u011eA\r<br\/>Kemend att\u0131n koydun beni tuza\u011fa\r<br\/>Kurtulamam kader senin elinden\r<br\/>Terki diyar etsem gitsem uza\u011fa\r<br\/>Kurtulamam kader senin elinden\r<br\/>\r<br\/>Ganisin c\u00f6mertsin her \u015feye naz\u0131r\r<br\/>Kimin yoksun eder kimisin vezir\r<br\/>Her nereye gitsem yakamda haz\u0131r\r<br\/>Kurtulamam kader senin elinden\r<br\/>\r<br\/>Kar\u0131\u015fmad\u0131m kader senin i\u015fine\r<br\/>Derdin nedir d\u00fc\u015ft\u00fcn benim pe\u015fime\r<br\/>\u00c7ad\u0131r kursam karl\u0131 da\u011f\u0131n a\u015f\u0131na\r<br\/>Kurtulamam kader senin elinden\r<br\/>A\u015f\u0131k Haydar BEKTA\u015e\r<br\/>\r<br\/>HAL\u0130M\u0130 ARZETT\u0130M DA\u011eLARA TA\u015eA\r<br\/>Derdimi d\u00f6keyim gurbet eline \r<br\/>Dedim g\u00f6t\u00fcrm\u00fcyor bu gam y\u00fck\u00fcn\u00fc \r<br\/>Adana ovas\u0131 Manya \u00e7\u00f6l\u00fcne \r<br\/>Dedim g\u00f6t\u00fcrm\u00fcyor bu gam y\u00fck\u00fcn\u00fc \r<br\/>\r<br\/>\u0130stersen d\u00fcnyada sen y\u00fczy\u0131l ya\u015fa \r<br\/>Kimsenin murad\u0131n \u00e7\u0131karmaz ba\u015fa \r<br\/>Halimi arz etsem da\u011flara ta\u015fa \r<br\/>Dedim g\u00f6t\u00fcrm\u00fcyor bu gam y\u00fck\u00fcn\u00fc \r<br\/>\r<br\/>Muhannetin derdi elin kahrine \r<br\/>Dayanamam ac\u0131 tatl\u0131 zehrine \r<br\/>Koca K\u0131z\u0131l\u0131rmak F\u0131rat nehrine \r<br\/>Dedim g\u00f6t\u00fcrm\u00fcyor bu gam y\u00fck\u00fcn\u00fc \r<br\/>\r<br\/>Bize h\u00fccum etti bu gam taburu \r<br\/>Mevla bize versin ulu saburu \r<br\/>Deryalarda y\u00fczen Yavuz Vapuru \r<br\/>Dedim g\u00f6t\u00fcrm\u00fcyor bu gam y\u00fck\u00fcn\u00fc \r<br\/>\r<br\/>A\u015f\u0131k Haydar derki bu ahir \u00e7a\u011f\u0131 \r<br\/>Bilenmi\u015f geliyor ecel b\u0131\u00e7a\u011f\u0131 \r<br\/>G\u00f6ky\u00fcz\u00fcnde u\u00e7an posta u\u00e7a\u011f\u0131 \r<br\/>Dedim g\u00f6t\u00fcrm\u00fcyor bu gam y\u00fck\u00fcn\u00fc\r<br\/>A\u015f\u0131k Haydar BEKTA\u015e\r<br\/>\r<br\/>\r<br\/>B\u0130R KUZU DA TA\u015e D\u0130B\u0130NDE MEL\u0130YOR\r<br\/>Bir kuzu da ta\u015f dibinde meliyo\r<br\/>Firkati de da\u011f\u0131 ta\u015f\u0131 deliyo\r<br\/>Kom\u015fular da bulamam\u0131\u015f geliyo\r<br\/>Yitirdim yavrumu g\u00f6l kenar\u0131nda\r<br\/>\r<br\/>Da\u011flara sald\u0131rd\u0131n seyipler gibi\r<br\/>Anas\u0131 a\u011fl\u0131yor geyikler gibi\r<br\/>Ne dereler koydum ne de ta\u015f dibi\r<br\/>Yitirdim yavrumu g\u00f6l kenar\u0131nda\r<br\/>\r<br\/>A\u015f\u0131k Haydar gezer kendi halinde \r<br\/>Tellal nida eder \u00c7orum \u0130linde \r<br\/>Alaca Kazas\u0131n\u0131n K\u00fcre K\u00f6y\u00fcnde \r<br\/>Yitirdim bebe\u011fi ben bulamad\u0131m.\r<br\/>A\u015f\u0131k Haydar BEKTA\u015e\r<br\/>\r<br\/>ARZUHAL\u0130M SANA EY KA\u015eI KEMAN\r<br\/>Arzuhal\u0131m sana ey ka\u015f\u0131 keman\r<br\/>Dara d\u00fc\u015ft\u00fcm Kerem eyle al beni\r<br\/>Od d\u00fc\u015ft\u00fc sineme aman ha aman\r<br\/>A\u015fk\u0131n ate\u015fine etme k\u00fcl beni\r<br\/>Neredeysen k\u00f6m\u00fcr g\u00f6zl\u00fcm bul beni\r<br\/>\r<br\/>Harami de deli g\u00f6n\u00fcl harami\r<br\/>O dost a\u00e7t\u0131 \u015fu sineme yaremi\r<br\/>Lokman bile bulamad\u0131 \u00e7aremi\r<br\/>Bir yar i\u00e7in esir ald\u0131 \u00e7\u00f6l beni\r<br\/>Neredeysen k\u00f6m\u00fcr g\u00f6zl\u00fcm bul beni\r<br\/>\r<br\/>\u00c7ok bekledim ba\u015ftabibim gelmedi\r<br\/>Canda cana canan derman olmad\u0131\r<br\/>A\u015f\u0131k Haydar \u015fad olup da g\u00fclmedi\r<br\/>Dost k\u00f6y\u00fcne u\u011fratmad\u0131 yol beni\r<br\/>Neredeysen k\u00f6m\u00fcr g\u00f6zl\u00fcm bul beni\r<br\/>A\u015f\u0131k Haydar BEKTA\u015e \n \n"
}