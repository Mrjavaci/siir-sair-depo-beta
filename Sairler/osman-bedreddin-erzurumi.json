{
    "Adi": "Osman Bedreddin Erzurumi",
    "dogumTarihi": "1858\/Erzurum\n",
    "sairHayati": "\n\n \n\n\u0130mam Efendi Hazretleri<br\/>Elaz\u0131\u011f<br\/>(d.1858 \/ \u00f6.1922)<br\/><br\/>Harput'ta yeti\u015fen b\u00fcy\u00fck velilerdendir. 1274 (m.1858) y\u0131l\u0131nda Erzurum'da do\u011fdu. Kars'ta \u00fc\u00e7\u00fcnc\u00fc tabur imaml\u0131\u011f\u0131 yapt\u0131\u011f\u0131 i\u00e7in \"\u0130mam Efendi\" diye me\u015fhur oldu. As\u0131l ad\u0131, Osman Bedreddin'dir. Babas\u0131n\u0131n ad\u0131 ise Seyyid Selman Suk\u00fbt\u00ee'dir. \u00c7ok k\u00fc\u00e7\u00fck ya\u015fta \u00f6\u011frenime ba\u015flay\u0131p, dokuz ya\u015f\u0131nda haf\u0131z oldu. K\u0131sa zamanda gerekli ilimleri tahsil ederek akranlar\u0131 aras\u0131nda dikkat \u00e7ekici bir yere geldi. \u00c7ok zeki olan ve y\u00f6rede tahsil edilecek ilimleri yeterince tahsil eden \u0130mam Efendi, bildiklerine doymuyor, daha fazlas\u0131n\u0131 istiyordu. Y\u00f6rede kendisini tatmin edecek bir \u00e2lim yoktu. \u0130\u015fte tam bu s\u0131rada Buhara'dan kendisini yeti\u015ftire\u00adcek b\u00fcy\u00fck \u00e2lim ve Allah dostu yola \u00e7\u0131kt\u0131. Bu zat, Seyyid Ahmed Meram\u00ee Haz\u00adretleri'dir. Buhara'dan yola \u00e7\u0131kan Hazret, Erzurum'a kadar gelip, Hasankale il\u00e7esi\u00adnin Bevelk\u00e2s\u0131m k\u00f6y\u00fcne gelip bu k\u00f6yde imaml\u0131k g\u00f6revine ba\u015flad\u0131. \u0130lm\u00ee seviyesi k\u0131sa zamanda farkedilip, \u00e7evreye yay\u0131ld\u0131. Yana yak\u0131la ehil \u00e2lim arayan \u0130mam Efendi de Hazreti duyanlar aras\u0131nda idi. En k\u0131sa zamanda yolunu bulup Seyyid Ahmed Meram\u00ee Hazretleri'nin huzuruna geldi. Hazret bu gencin yeti\u015ftirilmesi i\u00e7in kendisine i\u015faret edilen kimse oldu\u011funu anlad\u0131. \"Merhaba, ho\u015f geldin Haf\u0131z Osman Bedreddin!\" dedi. \u0130lk defa g\u00f6r\u00fc\u015ft\u00fc\u011f\u00fc zat\u0131n kendisini nereden tan\u0131d\u0131\u011f\u0131n\u0131 merak edip hayretler i\u00e7inde kald\u0131. Seyyid Ahmed Meram\u00ee Hazretleri ondaki istidad\u0131 g\u00f6r\u00fcp, talebeli\u011fe kabul etti\u011fini bil\u00addirdi ve \u015f\u00f6yle dedi: \"\u015eunu bilesin ki, ilmin u\u00e7suz bucaks\u0131z yolu, sonunda insan\u0131 Allah'a ula\u015f\u00adt\u0131r\u0131r. \u0130lm\u00een muhtelif sahneleri ve safhalar\u0131 vard\u0131r. Bizim sana verece\u011fimiz ilim, Tasavvuf ilmidir. \"\u00dcz\u00fclme! Allah bizimledir\" buyurulan ayet-i kerimenin tefsirine g\u00f6re halik ile mahl\u00fbk aras\u0131nda kavu\u015fturucu bir rab\u0131ta vard\u0131r. Bundaki mana ve hikmet: \"Oku, Malikini unutmazsa, bitmez t\u00fckenmez nimetlere kavu\u00ad\u015fur. Bu manan\u0131n tek\u00e2m\u00fcl\u00fc ve tesan\u00fct\u00fc ise huzurdur. Huzur. Allah\u00fc Teala'y\u0131 hi\u00e7 unutmamak demektir.\" Haf\u0131z Osman Bedreddin Efendi bundan sonra her g\u00fcn ders almak \u00fczere hazretle anla\u015ft\u0131 ve Erzurum'a d\u00f6nd\u00fc. Bundan sonra Osman Efendi Belvar k\u00f6\u00ady\u00fcnde kalmaya ba\u015flad\u0131. Her g\u00fcn \u00fc\u00e7 saatlik mesafedeki Bevelkas\u0131m k\u00f6y\u00fcne gi\u00addip dersini al\u0131yor, d\u00f6n\u00fcyordu. Bu \u015fekilde hocas\u0131n\u0131n derslerine devam\u0131 y\u0131llarca s\u00fcrd\u00fc. \u0130mam Efendi, tahsil hayat\u0131 boyunca hocas\u0131n\u0131n bir\u00e7ok kerametine \u015fahit oldu. Kendisi talebeli\u011fi s\u0131ras\u0131nda Erzurum Ruslar\u0131n i\u015fgaline u\u011frad\u0131. Rus i\u015fgali\u00adni da\u011f\u0131tmak i\u00e7in Erzurumlular yediden yetmi\u015fe harekete ge\u00e7tiler. Bir sabah ezan\u0131n\u0131 Osman Bedreddin Efendi okuyarak halk\u0131 harekete haz\u0131r hale getirdi. Rus askerleri Aziziye Tabyalar\u0131ndan p\u00fcsk\u00fcrt\u00fcld\u00fc. Bu s\u0131rada Osman Bedreddin Efendi'nin silahs\u0131z olarak ta\u015fla m\u00fccadele etti\u011fini, att\u0131\u011f\u0131 her ta\u015f\u0131n bir d\u00fc\u015fman as\u00adkerini \u00f6ld\u00fcrd\u00fc\u011f\u00fcn\u00fc, ta\u015f\u0131 almak i\u00e7in yere e\u011filmedi\u011fini, ta\u015flar\u0131n kendi kendine eline doldu\u011funu \u00e7evresinde bulunanlar\u0131n hepsi g\u00f6r\u00fcyordu. Nene Hatun olarak bilinen Hatice Han\u0131m da \u0130mam Efendi'nin bu kerametini g\u00f6renler aras\u0131nda idi. Bu durumu g\u00f6ren Ordu Kumandan\u0131 Gazi Ahmed Muhtar Pa\u015fa, \u0130mam Efendi\u2019yi ordu i\u00e7inde tabur imam\u0131 olarak g\u00f6revlendirdi. \u0130mam Efendi bu g\u00f6revde iken me\u015fhur velilerden Seyyid Tah\u00e2-i Hakkari Hazretleri\u2019nin o\u011flu ve halifesi Seyyid Ubeydullah, Mevlan\u00e2 H\u00e2lid-i Ba\u011fdadi Hazretleri'nin halifelerinden K\u00fcfrev\u00ee \u015eeyh Muhammed, Ahmed Ziyaeddin G\u00fcm\u00fc\u015fhanev\u00ee, Erzincanl\u0131 Terzi Baba Hazretlerinin halifelerinden Hac\u0131 Fehmi efendilerle sohbet etme \u015ferefine eri\u015fti. G\u00f6revli bulundu\u011fu taburu 1882 y\u0131l\u0131nda Pa\u00adlu'ya nakletti. Bu s\u0131rada son m\u00fcr\u015fidi Mahmud S\u00e2m\u00eeni Hazretleri'ne kavu\u015ftu. Mahmud S\u00e2m\u00eeni Hazretleri, \u0130mam Efendi'nin hallerini talebelerine bir bir anlatt\u0131. Onu \u00f6ven s\u00f6zler s\u00f6yledi. Bir gece \u0130mam Efendi'ye r\u00fcyas\u0131nda \u015f\u00f6yle de\u00addi: \"Haf\u0131z, kurban! Ben seni bekliyorum. Sen de bizi ar\u0131yorsun. Sana veril\u00admesi gereken emanetin alt\u0131nda kudret ve kuvvetim azald\u0131. G\u00f6z\u00fcm yoldad\u0131r. Bu kadar saklanmaya ve naz etmeye sebep nedir? Yeter art\u0131k gel bana!\" Bundan sonra pe\u015fpe\u015fe buna benzer r\u00fcyalar g\u00f6rd\u00fc. Son r\u00fcyas\u0131nda m\u00fcr\u015fi\u00addine kavu\u015fmak i\u00e7in, Palu'da \u015eeyh Mahmud Samini Hazretleri'ne varmas\u0131 em\u00adredildi. Palu'da kendisini Mahmud Samin\u00ee Hazretleri m\u00fcridleri ile birlikte kar\u015f\u0131lad\u0131. Bundan sonra hayat\u0131n\u0131 m\u00fcr\u015fidinin yan\u0131nda ge\u00e7irdi Verilen hizmetleri eksiksiz yerine getiriyordu. On sekiz g\u00fcnde icazet al\u0131p, g\u00f6revi sebebiyle d\u00f6rt y\u0131l kadar daha Palu'da kald\u0131. 1909 y\u0131l\u0131nda emekli olup Harput'a yerle\u015fti. 1911 y\u0131l\u0131nda Harput ileri gelenleri ile birlikte hacca gitti. Bu yolculuk s\u0131\u00adras\u0131nda Mekke, Medine ve \u015eam \u00e2limleri kendisine hayli iltifatta bulundular. 1340 (m.1922) y\u0131l\u0131nda Harput'ta vefat etti. Vefat\u0131ndan birka\u00e7 g\u00fcn evvel vasi\u00adyetini yazm\u0131\u015ft\u0131. Vasiyet gerekleri yerine getirildikten sonra b\u00fcy\u00fck bir cemaatle Harput'ta Meteris kabristan\u0131nda defnedildi. Daha sonra \u00fczerine kubbe ya\u00adp\u0131ld\u0131. T\u00fcrbesi halen ziyaretg\u00e2ht\u0131r.<br\/><br\/>Y\u00fcce Allah s\u0131rr\u0131n\u0131 mukaddes ve m\u00fcbarek k\u0131ls\u0131n. <br \/>\n<br \/>\n\n \n Eserleri <br \/>\n\nG\u00fcl\u00fczar-i Samini Sohbet, G\u00fcl\u00fczar-i Samini Divan\u0131 \n \n"
}