{
    "Adi": "A\u015f\u0131k \u015eemi",
    "dogumTarihi": "\n",
    "sairHayati": "\n\n\n\u00c2\u015f\u0131k \u015eemi (1198-1255)   1783-1839<br\/><br\/>\u015eem\u2019\u00ee Konyal\u0131 \u00e2\u015f\u0131klar\u0131n en me\u015fhuru olup 1198 (1783)   tarihinde do\u011fmu\u015ftur. Gen\u00e7 ya\u015f\u0131nda helvac\u0131 yan\u0131na verilir. Orada ahi edep ve nezaketi ile yeti\u015fip iyi bir usta olur. Bu ara s\u00f6z ustal\u0131\u011f\u0131, \u00e2\u015f\u0131kl\u0131k kabiliyetinin sevki ve \u015fiire sevgisi ile \u00e2\u015f\u0131klar meclisine kat\u0131l\u0131r. \u00d6l\u00e7\u00fcl\u00fc s\u00f6z s\u00f6yleme sanat\u0131 olan \u015fiir vadisinde, \u015fairlik yolunda b\u00fcy\u00fck muvaffakiyet g\u00f6sterir\u2026 Gerek ya\u015farken gerekse vefat\u0131ndan sonra \u015fiirleri ve \u015fairli\u011fi \u015f\u00f6hret kazan\u0131r. Okur- yazar olmad\u0131\u011f\u0131 yani \u00fcmm\u00ee oldu\u011fu s\u00f6ylenen \u015fair g\u00f6n\u00fcl g\u00f6z\u00fc a\u00e7\u0131k (vehb\u00ee) , \u00e2limlerle sohbet edecek derecede bilgi, g\u00f6rg\u00fc ve kemale sahiptir. Devrinde kendisini Anadolu\u2019da ve ilimle medeniyet \u015fehri \u0130stanbul\u2019da tan\u0131mayan bir \u00e2\u015f\u0131k yoktur, derler.<br\/><br\/>\u015eemi \u015fen tabiatl\u0131, k\u0131l\u0131k k\u0131yafete, \u00fcste ba\u015fa fazla \u00f6nem vermeyen, dervi\u015fane ya\u015fayan biriydi. O kimseye m\u00fcdaras\u0131 olmayan, g\u00f6nl\u00fcnce rahat bir \u00f6m\u00fcr s\u00fcren ve deveci elbisesi giyen bir zatt\u0131. N\u00fcktedan, \u015fakac\u0131, sevilen biriydi. Anlat\u0131ld\u0131\u011f\u0131na g\u00f6re g\u00f6rd\u00fcklerine selam verip tak\u0131lan, halini hat\u0131r\u0131n\u0131 soran, insanlara nezaket ve g\u00fcler y\u00fcz g\u00f6stermeyi vazife telakki eden bir \u00e2\u015f\u0131kt\u0131. Dostlar\u0131na candan ve samimiydi. Dostlar\u0131 ile konu\u015furken divan\u0131nda kulland\u0131\u011f\u0131 s\u0131cak b\u00fcy\u00fcl\u00fc kelimeleri s\u00f6ylemekten, g\u00f6n\u00fcl almak ve g\u00f6nle girmekten geri kalmazd\u0131.<br\/><br\/>Hayat\u0131nda birka\u00e7 defa \u0130stanbul\u2019a gitti\u011fi s\u00f6ylenir. Son seyahatlerinden birinde \u00fcst\u00fcnde Anadolulu bir gezgin k\u0131yafeti, ho\u015f fesi ve cepkeni ile Kapal\u0131\u00e7ar\u015f\u0131\u2019da \u015fark us\u00fbl\u00fc d\u00f6\u015fenmi\u015f bir kahveye gitti. Kendini kimseye tan\u0131tmadan oturdu, \u015fiirle, s\u00f6zle ve \u00f6zle \u015fark zevkinin yudum yudum ya\u015fat\u0131ld\u0131\u011f\u0131 bu \u015firin k\u00f6\u015fede \u00e2\u015f\u0131klar\u0131 dinlemeye ba\u015flad\u0131. Mecliste \u00e2\u015f\u0131klardan biri \u015eemi mahlasl\u0131 bir \u00e2\u015f\u0131\u011f\u0131n ko\u015fmas\u0131n\u0131 okuyordu. Kendi \u015fiirinin okunmas\u0131ndan tabii bir zevk alan koca \u00e2\u015f\u0131k \u00f6nce hi\u00e7 ses \u00e7\u0131karmad\u0131, sonra yerinden do\u011fruldu. \u00c2\u015f\u0131klara h\u00fcrmette kusur etmeyerek:<br\/><br\/>Verin \u015fu saz\u0131 Allah a\u015fk\u0131na bir de ben \u00e7alay\u0131m, diyerek m\u00fcsaade istedi. Yani destur ald\u0131. Kahveyi dolduran \u00e2\u015f\u0131klar kendisine g\u00fcld\u00fcler. \u00dcstad\u0131 hor g\u00f6r\u00fcp alaya ald\u0131lar:<br\/><br\/>\u201cKe\u00e7inin yemedi\u011fi ot ba\u015f\u0131na vurur dediler.\u201d \u015eemi onlar\u0131n tavr\u0131na \u00f6nem vermedi, g\u00f6rg\u00fcl\u00fc bir Anadolu insan\u0131n\u0131n nezaket ve cesareti ile saz\u0131 \u00e7ekip ellerinden ald\u0131. Kendine g\u00fcvenen usta bir \u015fair \u00fcslubuyla \u00e7al\u0131p s\u00f6yleme\u011fe ba\u015flad\u0131. B\u00fcy\u00fck bir hazla dinleyen \u00e2\u015f\u0131klar yapt\u0131klar\u0131 hatan\u0131n ezikli\u011fi i\u00e7inde hayranl\u0131kla kendilerinden ge\u00e7tiler. Neticede hatalar\u0131n\u0131 belirttiler. \u015eemi hi\u00e7 al\u0131nmadan sadece kendini tan\u0131tmakla iktifa etti, yani yetindi.<br\/><br\/>\u015eemi\u2019nin saz ve s\u00f6zdeki ustal\u0131\u011f\u0131 neticede saraya kadar ula\u015ft\u0131. Hakan- halife huzurunda d\u00fczenlenen bir mecliste \u015eemi\u2019nin okuduklar\u0131, h\u00fcnerini g\u00f6sterdi. Padi\u015fah taraf\u0131ndan b\u00fcy\u00fck kabul g\u00f6rd\u00fc. Kendisine \u0130stanbul\u2019da kalmas\u0131 teklif edildi. \u015eemi te\u015fekk\u00fcrle minnettarl\u0131\u011f\u0131n\u0131 beyan etti. Dersaadette kalmay\u0131 reddedip memleketine d\u00f6nmeyi tercih etti. Eskilerin ifadesi ile \u201c\u00e7ar\u015f\u0131 a\u011fal\u0131\u011f\u0131 uhdesine tevcih edilerek\u201d yani kendisine \u00e7ar\u015f\u0131 a\u011fal\u0131\u011f\u0131 unvan\u0131 verilerek taltifle Konya\u2019ya g\u00f6nderildi.<br\/><br\/>Konya\u2019ya d\u00f6n\u00fcnce \u00f6nemli bir mevkinin sahibiydi. B\u00fct\u00fcn \u00e7ar\u015f\u0131 esnaf\u0131n\u0131n i\u015flerinden sorumluydu. Sanat sahipleri onun emriyle ve kontrol\u00fcnde hareket etmek mecburiyetindeydi. Reislik, \u00e7ar\u015f\u0131 a\u011fal\u0131\u011f\u0131 vazifesi uzun s\u00fcrd\u00fc. Nihayet ya\u015f kemaline erip ahrete g\u00f6\u00e7 vaktinin yakla\u015ft\u0131\u011f\u0131n\u0131 anlay\u0131nca \u2018kal\u0131b\u0131 dinlendirece\u011fim\u2019 dedi. Defnedilece\u011fi yeri belirledi. Son olarak:<br\/><br\/>Yeti\u015f ey vefas\u0131z helalle\u015fesin, \u015eemi ecel kadehini i\u00e7ti gidiyor. M\u0131sralar\u0131n\u0131n bulundu\u011fu ko\u015fmay\u0131 s\u00f6yledi. Ger\u00e7ekten ondan sonra kendisine ba\u015fka \u015fiir s\u00f6ylemek nasip olmad\u0131. 1255 (1839)   tarihinde 57 ya\u015f\u0131nda nice y\u00fcce ve ince g\u00f6nl\u00fcn mek\u00e2n\u0131 Konya\u2019da Hakk\u2019a y\u00fcr\u00fcd\u00fc. Kendi gibi sesinin ve g\u00f6nl\u00fcn\u00fcn g\u00fczelli\u011fiyle bilinen eski Kapu Camii m\u00fcezzini Zekai Efendi\u2019nin yapt\u0131rd\u0131\u011f\u0131 m\u00fctevaz\u0131 kabri Hz Mevl\u00e2n\u00e2 t\u00fcrbesinin yan\u0131nda, kald\u0131r\u0131m \u00fcst\u00fcndedir. <br \/>\n<br \/>\n\n \n"
}