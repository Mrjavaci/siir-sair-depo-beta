{
    "Adi": "Ali I\u015f\u0131k",
    "dogumTarihi": "\n",
    "sairHayati": "\n\n \n\nKonumuz \u015fiir ve edebiyat oldu\u011funa g\u00f6re, ikinci soruma bu pencereden bakman\u0131z\u0131 istiyorum...\u015eiir ve edebiyat...Aras\u0131nda bir ba\u011f kuracak olursak; isminizi ne koyabiliriz? Yani daha a\u00e7\u0131k bir ifadeyle, Ali I\u015eIK kendini bu ba\u011flamda, \u015fiir ve edebiyat\u0131n hangi safhas\u0131nda ve nas\u0131l bir kimlik ile adland\u0131rabilir? <br\/><br\/>Ali I\u015eIK: \u0130nsan\u0131 var eden de\u011ferlerin aras\u0131nda san'at geliyor. Okuduklar\u0131m\u0131zda g\u00f6zlerimizden d\u00fc\u015f\u00fcncelerimize akan, duyduklar\u0131m\u0131zda ruhumuzu besleyen onca \u00f6ge...\u015eiir, roman, \u00f6yk\u00fc, resim, m\u00fczik; g\u00f6rsel ve i\u015fitsel sanatlar bir di\u011ferinden ayr\u0131lmaz par\u00e7alar.. b\u00fct\u00fcn\u00fc te\u015fkil eden k\u00f6\u015fe ba\u015flar\u0131.\u015eiir de edebiyat\u0131n m\u00fchim bir par\u00e7as\u0131. ben roman t\u00fcr\u00fcn\u00fc okumaya yatk\u0131n biri de\u011filim oldum olas\u0131. Ama, \u00f6yk\u00fcler her zaman ilgimi \u00e7ekmi\u015ftir.\u015eiir; alt alta \u00fcst \u00fcste sat\u0131rlar\u0131 dizelemek, en az\u0131ndan bana keyif veriyor.. Herhangi bir iddia, beklenti olmaks\u0131z\u0131n, sadece akl\u0131mdan, g\u00f6nl\u00fcmden, ya\u015fad\u0131klar\u0131mdan, varsay\u0131mlar\u0131mdan kaleme ve ka\u011f\u0131da d\u00f6k\u00fclen, i\u00e7inde birazc\u0131k '' ben '' olan, birazc\u0131k, ya\u015fam yolunu birlikte solukland\u0131\u011f\u0131m insanlar\u0131m..\u0131n dizeleri; bir zamanlar ad\u0131n\u0131 '' kendimce s\u00f6ylenmeler '' koydu\u011fum sessiz hayk\u0131r\u0131\u015flar\u0131n sat\u0131rlar\u0131\u2026Do\u011fal olarak eli kalem tutan bir insan yaz\u0131lanlardan da etkileniyor, esinlenmek, \u00f6rnek almak de\u011fil ama, t\u0131pk\u0131 i\u00e7imdekileri aktar\u0131rken ald\u0131\u011f\u0131m kimi co\u015fku, kimi h\u00fcz\u00fcn dolu anlar\u0131n yans\u0131malar\u0131n\u0131 bir ba\u015fkalar\u0131n\u0131n sat\u0131rlar\u0131nda, o ki\u015fiyi var eden s\u00f6zc\u00fck dizgelerini okudu\u011fumda da al\u0131yorum..<br\/><br\/>Kimlik ad\u0131 alt\u0131nda ortaya koyabilece\u011fim yakla\u015f\u0131m\u0131m bu, kendi halinde sat\u0131rlar karalayan, kimi yaz\u0131lanlar\u0131 okumaktan keyif alan bir Ali.<br\/><br\/>Turan ORAK: Doyurucu bir cevapt\u0131 do\u011frusu Ali hocam...<br\/>Edebiyat a\u011fac\u0131nda, inatla ye\u015filli\u011fini koruyan o kadar \u00e7ok dal var ki! (Sizin de dedi\u011finiz gibi.)     O dallardan biri de \u015fiir! Sizce \u015fiir nedir? <br\/><br\/>Ali I\u015eIK: \u015eiir; edebi tan\u0131m ve detaylar bir \u00e7o\u011fumuzun bilgisi dahilinde. Ben k\u0131saca kendi ad\u0131ma ne ifade etti\u011fini dillendireyim.. Hi\u00e7 bir \u015feye ba\u011fl\u0131 olmaks\u0131z\u0131n, kalmaks\u0131z\u0131n, be\u011fenilme '' kayg\u0131 '' s\u0131ndan uzak, ki\u015finin i\u00e7inden geldi\u011fi gibi duygu ve d\u00fc\u015f\u00fcncelerini bir yerlere not d\u00fc\u015fmesi \/ d\u00fc\u015febilmesi.ve, elbette payla\u015f\u0131ld\u0131\u011f\u0131nda okuyanlar\u0131n y\u00fcz\u00fcne tebess\u00fcm ve h\u00fcz\u00fcn d\u00fc\u015f\u00fcrebiliyorsa; bunu bilmenin mutlulu\u011fu... \u015e\u0130\u0130R<br\/><br\/>Turan ORAK: \u015eiirin tan\u0131m\u0131na g\u00fczel bir yakla\u015f\u0131m. Hani okuyunca \u015fiiri, parlar ya g\u00f6zler mutlulukla! Ya da, d\u00fc\u011f\u00fcmleniverir ya bo\u011faza bir\u015feyler! \u0130\u015fte bu hallere sokuyorsa okuyucuyu ''\u015eiir'' denen y\u00fcrek k\u0131p\u0131rt\u0131lar\u0131n\u0131 tarif ediyorsunuz, anlad\u0131\u011f\u0131m kadar\u0131yla...<br\/>Peki hocam...<br\/>\u015eimdiki sorum, sizi anlatan bir \u015fiir yada \u015fiirler. Var m\u0131? Varsa, bizlerle payla\u015f\u0131r m\u0131s\u0131n\u0131z? <br\/><br\/>Ali I\u015eIK: Te\u015fekk\u00fcr ederim de\u011ferli kalemda\u015f\u0131m,Turan karde\u015fim.. G\u00fczel sorular haz\u0131rlam\u0131\u015fs\u0131n\u0131z. Yan\u0131t vermesi zevk.<br\/><br\/>Okuduklar\u0131m\u0131zda bir \u00e7ok tema'da ki\u015fi kendini bir yerlere konu\u015fland\u0131rabiliyor, sanki benden s\u00f6z ediyormu\u015fcas\u0131na dedirten.. Dejavu' lar\u0131n dizeleri olanlar var elbette. Ama okuduklar\u0131mda, i\u015fte bu beni temsil ediyor dedi\u011fim \u015fiir \/ \u015fiirler olmad\u0131. Veya bunu d\u00fc\u015f\u00fcnmedim \u015fimdiye de\u011fin. Ancak, bu soruya kendi 2 \u015fiirimsimle kar\u015f\u0131l\u0131k versem? <br\/><br\/>Bakt\u0131\u011f\u0131nda<br\/><br\/>bakt\u0131\u011f\u0131nda g\u00f6rebilmeli insan<br\/>ay \u0131\u015f\u0131\u011f\u0131nda parlayan<br\/>yakamozun derinli\u011fini..<br\/>derinli\u011fini hissedebilmeli<br\/>biteviye mavinin..<br\/>hissedebilmeli ko\u015farken<br\/>birbirinden ka\u00e7arcas\u0131na uzakla\u015fan<br\/>a\u011fa\u00e7lar\u0131n bitimsiz g\u00fczelli\u011fini<br\/>ve<br\/>nefesleyebilmeli topra\u011f\u0131n sesini..<br\/><br\/>u\u00e7abilmeli u\u00e7suz bucaks\u0131za<br\/>birini sevebildi\u011finde insan<br\/>d\u00fc\u015f\u00fcnmeksizin<br\/>yal\u00e7\u0131n bir kayan\u0131n zirvesinden<br\/>b\u0131rakabilmeli kendini<br\/>sevgilinin kollar\u0131na<br\/>ve<br\/>s\u0131ms\u0131k\u0131 s\u0131kabilmeli<br\/>ya\u015fam\u0131 belinden<br\/>bir daha b\u0131rakmamacas\u0131na...<br\/>bir daha b\u0131rakmamacas\u0131na\u2026<br\/><br\/>Ali I\u015f\u0131k, Kas\u0131m 1998<br\/>...........<br\/><br\/>Hayat Dedi\u011fin<br\/><br\/>hayat dedi\u011fin nedir ki<br\/>bir varm\u0131\u015fs\u0131\u0131n bir yokmu\u015fsun<br\/>an meselesi y\u0131llar<br\/>hele bir ka\u00e7\u0131r\u0131lmaya g\u00f6rs\u00fcn..<br\/><br\/>tan\u0131\u015fmak nedir ki<br\/>sevilmek \u00f6zlenmek hat\u0131rlanmak? ? <br\/>\u00fc\u00e7 be\u015f g\u00fcn sonra<br\/>bir bakars\u0131n unutulmu\u015fsun..<br\/><br\/>\u00e7ok y\u00fczler g\u00f6rd\u00fck<br\/>pek dokunduk y\u00fcreklere<br\/>dinledik ak\u0131llar\u0131<br\/>hem nas\u0131l<br\/>ok\u015fad\u0131k onulmaz g\u00fcnahlar\u0131<br\/>g\u00fczellik belas\u0131na<br\/>ok\u015fand\u0131k beyaz bu\u011fday esmer karas\u0131na<br\/>y\u00fcz y\u00fcrek ak\u0131l ten beden<br\/>kand\u0131k<br\/>aldand\u0131k<br\/>g\u00f6n\u00fcl sevdas\u0131na..<br\/><br\/>hayat dedi\u011fin nedir ki<br\/>ger\u00e7ek masal hikaye<br\/>an meselesi insanlar<br\/>hele bir kovalanmaya g\u00f6rs\u00fcn..<br\/><br\/>tan\u0131\u015fmak nedir ki<br\/>sevmek \u00f6zlemek hat\u0131rlamak? ? <br\/>birka\u00e7 gece karanl\u0131\u011f\u0131 sonras\u0131na<br\/>bir bakars\u0131n sen de unutmu\u015fsun\u2026<br\/><br\/>Ali I\u015f\u0131k, Kas\u0131m 2004<br\/><br\/>Turan ORAK: Zaten yaz\u0131lan \u015fiirlerin \u00e7o\u011fu, kaleminin ruhunu yans\u0131tm\u0131yor mu ki dizelerine(?) ! O kalemin, o anki ruh hali de\u011fil mi ki(?) ! Hocam; T\u00fcrk veya D\u00fcnya edebiyat\u0131ndan en \u00e7ok hangi \u015fairleri okudu\u011funuzu ve hangilerinden etkilendi\u011finizi merak ediyorum. Ve bu soruya ba\u011fl\u0131 olarak \u015funu sormak istiyorum. Kendinize \u00f6rnek ald\u0131\u011f\u0131n\u0131z \u015fair veya \u015fairler kim veya kimler? <br\/><br\/>Ali I\u015eIK: Antolojide okumaya \u00f6zen g\u00f6sterdi\u011fim de\u011ferli kalem arkada\u015flar\u0131m gibi asl\u0131na bakarsan\u0131z sat\u0131rlara yans\u0131yan s\u00f6zc\u00fcklerin hepsine de\u011fer veriyorum. Ama, \u00fclkemizde okudu\u011fum, be\u011fendi\u011fim \u015fairlerin baz\u0131lar\u0131; \u00d6zdemir Asaf,Naz\u0131m Hikmet, Atilla; \u0130lhan, G\u00fclten Ak\u0131n, Necip Faz\u0131l K\u0131sak\u00fcrek, \u00d6zdemir \u0130nce, Sunay Ak\u0131n, \u0130smail Uyaro\u011flu, \u00dclk\u00fc Tamer, Orhan Veli....<br\/>D\u00fcnyadan; Edgar Alan Poe, Jorge Luis Borges, Paul Celan, Rabindranath Tagore, Halil Cibran, Sandor Petofi...<br\/><br\/>Etkilenmek.... Kendi ad\u0131ma b\u00f6yle bir ifade kullanamayaca\u011f\u0131m, yani karalad\u0131\u011f\u0131m s\u00f6zc\u00fcklerde \u00f6rnek ald\u0131\u011f\u0131m usta \u015fair \/ \u015fairlerden s\u00f6z edemeyece\u011fim. Sadece, 1988 y\u0131l\u0131nda yazd\u0131\u011f\u0131m '' Asl\u0131nda '' isimli \u015fiirim biraz \u00d6zdemir Asaf tarz\u0131na benzer gibi olmu\u015f...<br\/><br\/>Turan ORAK: Anlad\u0131m hocam...<br\/>Biraz da, elektronik yay\u0131nc\u0131l\u0131\u011f\u0131n, bas\u0131l\u0131 yay\u0131nlar \u00fczerindeki etkisinden konu\u015fal\u0131m istiyorum.<br\/>Sizce internetin insano\u011flunun hayat\u0131na girmesiyle birlikte, bas\u0131l\u0131 yay\u0131nlar ikinci plana itildi mi? Ayr\u0131ca; elektonik yay\u0131nc\u0131l\u0131\u011f\u0131na bak\u0131\u015f a\u00e7\u0131n\u0131z\u0131 \u00f6\u011frenmek i\u00e7in, ba\u011fl\u0131 olarak \u015funu sormak istiyorum. \u0130nternetin edebiyat ve \u015fiir \u00fczerinde ne gibi olumlu veya olumsuz etkileri olmu\u015f sizce? <br\/><br\/>Ali I\u015eIK: Bas\u0131l\u0131 yay\u0131nlar zaten oldum olas\u0131 olabildi\u011fince geri planda \u00fclkemizde ne yaz\u0131k ki. Gerek okumaya kar\u015f\u0131 ilgisiz bir toplum olu\u015fumuz, gerekse b\u00fct\u00e7eden ayr\u0131lacak paran\u0131n hem esirgeni\u015fi, hem de olmay\u0131\u015f\u0131.Elektronik yay\u0131nc\u0131l\u0131\u011f\u0131n bu manada yararl\u0131 oldu\u011funu d\u00fc\u015f\u00fcn\u00fcyorum. Hem yaz\u0131lanlar\u0131n okunmas\u0131, hem de kitlelerin bir di\u011feriyle tan\u0131\u015fmas\u0131; sesini duyurmas\u0131, bir di\u011ferlerini okuyup dinlemesi a\u00e7\u0131s\u0131ndan.Edebiyat \/ \u015fiir konusunda da bu ifade itibariyle yararlar\u0131 var ku\u015fkusuz ki; sonu\u00e7ta ula\u015f\u0131lan veya ula\u015f\u0131lamayan yazarlar\u0131n de\u011ferli sat\u0131rlar\u0131, dizeleri bu vesileyle okurlar\u0131n da\u011farc\u0131klar\u0131na girebiliyor. \u00d6tesinde, \u00e7oklu payla\u015f\u0131mlarla geni\u015f kitlelerin istifadesine sunulabiliyor, tan\u0131nan \/ tan\u0131nmayan yazar ve \u015fairlerin g\u00fcn y\u00fcz\u00fcnde parlamas\u0131na arac\u0131 oluyor. San\u0131r\u0131m ana sorun, onca eme\u011fin ve sarf edilen parasal de\u011ferin kar\u015f\u0131l\u0131\u011f\u0131 olan'' kitaplar\u0131n '' elektronik ortam vas\u0131tas\u0131yla biraz daha darbe yemesi. Ama, di\u011fer taraftan se\u00e7ici olma ad\u0131na olabildi\u011fince geni\u015f bir yelpazeyi tarama imkan\u0131 sa\u011flayan elektronik ortam belki de do\u011fru hedefleri g\u00f6stermesi a\u00e7\u0131s\u0131ndan kitaplar\u0131n sat\u0131n al\u0131nmas\u0131na da yard\u0131mc\u0131 olabiliyor..dur? <br\/><br\/>Turan ORAK: S\u00f6ylediklerinize tamamen kat\u0131lmamla birlikte, internet yay\u0131nc\u0131l\u0131\u011f\u0131 bas\u0131l\u0131 yay\u0131nlar kadar tad vermedi\u011fine inananlardan\u0131m hocam. Hani yeri geldi\u011finde kitapl\u0131ktan bir kitap al\u0131p yata\u011fa uzan\u0131rken veya koltu\u011fa kurulup, tamamen bir dostu dinler gibi dalar\u0131z ya! Onun tad\u0131 \u00e7ok farl\u0131 bence...<br\/><br\/>Yeri gelmi\u015fken, \u015eiir Perisi Grubumuz ve yay\u0131n organ\u0131 olarak SEZA \u015eiir ve Edebiyat Dergi'miz hakk\u0131ndaki d\u00fc\u015f\u00fcncelerinizi \u00f6\u011frenmek istiyorum. Yada, aray\u0131p da bulamad\u0131\u011f\u0131n\u0131z bir \u00e7al\u0131\u015fma varm\u0131? Yani, Ali I\u015eIK olarak ''\u015fu \u015f\u00f6yle olsayd\u0131 daha iyi olurdu'' dedi\u011finiz bir d\u00fc\u015f\u00fcnceniz varm\u0131? <br\/><br\/>Ali I\u015eIK: Elbette benim de ifade ettiklerim bundan \u00f6te de\u011fil de\u011ferli kalem arkada\u015f\u0131m..kitab\u0131n lezzeti, hazz\u0131 bamba\u015fka...<br\/><br\/>\u015eiir Perisi Grubu, \u00f6nemsenecek bir kitleyi bir arada bulunduran bir olu\u015fum. \u0130zledi\u011fim s\u00fcre\u00e7te, tamamen ki\u015fisel \u00f6zverilerle \u015fiir ad\u0131na faaliyet g\u00f6steren, y\u00f6netim kadrosu ve \u00fcyeleriyle edebiyat\u0131n bu dal\u0131na katk\u0131da bulunan g\u00f6n\u00fcl grubu...<br\/><br\/>SEZA \u015eiir ve Edebiyat Dergi'niz de bu yararl\u0131 \u00e7al\u0131\u015fmalar\u0131n\u0131z\u0131n uzant\u0131s\u0131 olan de\u011ferli bir faaliyet.<br\/>Hay\u0131r, \u015fu da olsayd\u0131, bu da olsayd\u0131 gibisinden bir beklenti s\u00f6zc\u00fc\u011f\u00fc kullanmayaca\u011f\u0131m; t\u0131pk\u0131 \u015fu an elektronik ortamda yapt\u0131\u011f\u0131m\u0131z s\u00f6yle\u015fi gibi,bir di\u011ferini fiziken tan\u0131mayan onca insan\u0131n bu ve benzeri vesilelerle tan\u0131\u015fmas\u0131, birbirlerine de\u011fer vermesi '' tamamen g\u00f6n\u00fcl '' i\u015fi; o nedenle derginiz bu a\u00e7\u0131dan bak\u0131ld\u0131\u011f\u0131nda \u00f6vg\u00fcy\u00fc hak eden, itinal\u0131, \u00f6zenli \u00e7al\u0131\u015fman\u0131n \u00fcr\u00fcn\u00fc... Eme\u011fi ge\u00e7en herkese te\u015fekk\u00fcr etmek ise duyarl\u0131 olan \/ olmas\u0131 gereken, biz \u015fairene ak\u0131ll\u0131, y\u00fcrekli insanlar\u0131n borcu...<br\/>Turan ORAK: Grubumuz ve dergimiz ad\u0131na te\u015fekk\u00fcr ederim hocam...<br\/>Tekrar \u015fiir ve edebiyata d\u00f6nmek istiyorum.Zaman zaman, \u015fiirin yan\u0131nda, baz\u0131 k\u0131sa yaz\u0131 denemelerinizle kar\u015f\u0131m\u0131za <br\/>\u00e7\u0131k\u0131yorsunuz. Siz kendinizi \u015fiirde mi, yoksa edebiyat\u0131n ba\u015fka dallar\u0131nda m\u0131 daha daha ba\u015far\u0131l\u0131 buluyorsunuz? Bu konuda meyyili oldu\u011funuz edebiyat dal\u0131n\u0131 merak ediyorum hocam(?) .<br\/>Ali I\u015eIK: S\u00f6yle\u015fimizde romanlara uzak oldu\u011fumu ifade etmi\u015ftim. Ku\u015fkusuz ki bu elime hi\u00e7 roman kitab\u0131 almad\u0131\u011f\u0131m anlam\u0131na gelmiyor ve bu ki\u015fisel yakla\u015f\u0131m\u0131m romanlar\u0131n '' uzun '' olmas\u0131ndan kaynaklanm\u0131yor elbette.Lise y\u0131llar\u0131mda edebiyattan olabildi\u011fince uzakt\u0131m. Daha do\u011frusu, e\u011fitim ad\u0131na \u00f6\u011fretilen edebiyattan uzakt\u0131m. \u015eu s\u0131ralar neler okutuluyor bilemiyorum, ancak benim y\u0131llar\u0131mda edebiyatta \u015fiir '' aruz'' idi. Ve ben sayg\u0131 duymak, takdir etmekle beraber, aruz'a \u0131s\u0131namad\u0131m. Ne bileyim, <br\/>mefail\u00fcn t\u00fcr\u00fc \u015feylerden '' NOT '' almak belki de itti beni.. Hece vezni de uzak oldu bana. Belki de b\u00fct\u00fcn bunlarda - ki\u015fili\u011fin yans\u0131mas\u0131 - var. Yarat\u0131l\u0131\u015f\u0131m gere\u011fi, oldum olas\u0131 belli kal\u0131plara ba\u011fl\u0131 kalmak bana itici geldi. O nedenle serbest yazmak bana hitap ediyor. T\u0131pk\u0131 serbest olanlar\u0131 okumak gibi.Ancak, di\u011fer taraftan, hem de\u011ferli grubunuzda, hem de Ay Karanl\u0131k Grubu'nda kat\u0131l\u0131m ad\u0131na bir s\u00fcredir hece payla\u015f\u0131lan d\u00f6rtl\u00fcklere kat\u0131l\u0131yorum; bu, '' payla\u015f\u0131m ad\u0131na '' ho\u015fuma gidiyor. Hepsi bu. Biliyoruz ki ger\u00e7ek hece 'ciler ne denli cevval, yetenekli, takdir edilesi.. Ve okuyorum da zaten gruplarda...<br\/><br\/>Sordu\u011funuz soru bu de\u011fildi ger\u00e7i ya, ben kendi imkanlar\u0131mla bu konulara dald\u0131m.Ancak, k\u0131smen zemin haz\u0131rlad\u0131 bak\u0131\u015f a\u00e7\u0131ma baz\u0131 \u015feylere; yazd\u0131klar\u0131mda ve okuduklar\u0131mda. Daha do\u011frusu kendime yak\u0131n bulduklar\u0131mda.<br\/>Ba\u015far\u0131l\u0131 bulmak...? ? Ki\u015fi kendini nas\u0131l ba\u015far\u0131l\u0131 bulur? Bu, yap\u0131lan i\u015fe g\u00f6re de\u011fi\u015fen bir kavram. Ben, tan\u0131t\u0131m, tasar\u0131m i\u015fleriyle u\u011fra\u015f\u0131yorum; birincisi, e\u011fer yapt\u0131\u011f\u0131m\u0131 ben be\u011fenmezsem birilerinin be\u011fenip be\u011fenmemesi \u00e7ok \u00f6nemli de\u011fil. \u0130kincisi, yapt\u0131klar\u0131m\u0131 be\u011fenip be\u011fenmeyen kitlenin kalifikasyonu. \u00d6rne\u011fin, \u015fu s\u0131ralar bitirmek \u00fczere oldu\u011fum bir tan\u0131t\u0131m kitab\u0131 var, bir il\u00e7enin. \u0130l\u00e7eden uzak olup metropol kentlere ya\u015fayan il\u00e7e insanlar\u0131n\u0131n bu kitapla gurur duymas\u0131n\u0131 hedefliyorum.Bu \u00f6rne\u011fi niye verdim; bu denli a\u00e7\u0131k hedeflerin konulabilece\u011fi belli platformlara kar\u015f\u0131l\u0131k, \u015fiir ve yaz\u0131 denemelerinde ki\u015finin kendisini '' ba\u015far\u0131l\u0131 '' bulabilece\u011fi hedefleri koymas\u0131 pek kolay de\u011fil..\u00c7\u00fcnk\u00fc bu yazan i\u00e7in de\u011fil, okuyan, bakan, dinleyen i\u00e7in de\u011fer ta\u015f\u0131y\u0131p \/ ta\u015f\u0131mad\u0131\u011f\u0131. Benim, mesela, elimde Picasso, Salvador Dali, Van Gogh tablolar\u0131 olsa hemen satar, o parayla \u015eeker Ahmet Pa\u015fa, \u0130brahim \u00c7all\u0131, Bedri Rahmi, Monet, Rembrandt, Leonardo tablolar\u0131n\u0131 al\u0131r, kalbimin duvar\u0131na asar\u0131m.. \u00c7\u00fcnk\u00fc bana bunlar hitap ediyor. O nedenle, sanatta ba\u015far\u0131 tamamen be\u011fenisine sunulan ki\u015filerin be\u011fenisiyle alakal\u0131. '' Para etme \u00f6tesinden '' de \u00f6te..<br\/><br\/>Zaman zaman kimi ''\u015fiirlerimi'' okudu\u011fumda yine yeniden h\u00fcz\u00fcnlenir, kimi \u015fiirlerimi okudu\u011fumda motive olurum. Bu ho\u015f. Ba\u015far\u0131l\u0131 m\u0131y\u0131m bu manada? Evet! Ele\u015ftirel bir ki\u015fi olarak kendi \u015fiirlerimi okudu\u011fumda kendime etkiliyorsam '' kendime'' kar\u015f\u0131 ba\u015far\u0131l\u0131y\u0131mm.D\u00fcz yaz\u0131... \u00e7ok fena de\u011filim san\u0131r\u0131m bu konuda; roman gibi de\u011fil, ama, k\u0131sa k\u0131sa anla\u015f\u0131labilir, insanlar\u0131 s\u0131kmayan anekdotlar. Belki fark\u0131na varm\u0131\u015fs\u0131n\u0131zd\u0131r; konu\u015fur gibi yazmay\u0131 seviyorum; sanki kar\u015f\u0131mda biri varm\u0131\u015f gibi, ya\u015fam\u0131n ger\u00e7e\u011finde hep oldu\u011fu gibi... O nedenle, mesela, b\u00fcy\u00fck harfleri sevmiyorum, sat\u0131r ba\u015flang\u0131c\u0131 dahi olsa. Asl\u0131nda ne \u015fiirlerimde ne de d\u00fcz yaz\u0131lar\u0131mda, yazm\u0131yorum, '' konu\u015fuyorum ''....<br\/><br\/>Ba\u015far\u0131...? ? Bi le memm....<br\/>Turan ORAK: Evet, konu\u015fur gibi yazd\u0131\u011f\u0131n\u0131z \u00e7ok net bir \u015fekilde farkediliyorsunuz. Yazd\u0131klar\u0131n\u0131z ak\u0131c\u0131 ve okuyucu \u00e7ok iyi anl\u0131yor s\u00f6ylemek istedi\u011finizi.<br\/><br\/>S\u0131radaki sorum \u015fu olacak hocam. \u015eair, toplumun sorular\u0131n\u0131 dile getirmekle g\u00f6revli midir sizce ve \u015fair bu sorunlara ne derece duyarl\u0131 olmal\u0131d\u0131r? <br\/><br\/>Ali I\u015eIK: \u015eair, yazar, \u00e7izer b\u00fct\u00fcn dikkatini ve e\u011filimini toplumsal olgulardan yana koyamasa bile; topluma ili\u015fkin de\u011ferlerden, verilerden uzak kalmamal\u0131..<br\/><br\/>Zaten kalamaz ki.. Sonu\u00e7ta kendimizden s\u00f6z ederken bile, \u00f6z varl\u0131klar\u0131m\u0131z\u0131 var eden bizat bireylerin; toplumun kendisi de\u011fil mi? ? Kendimizi sosyal fenomenlerden soyutlayamayaca\u011f\u0131m\u0131z\u0131; \u00f6tesinde ya\u015famsal de\u011ferlerimizin neredeyse tamam\u0131n\u0131n sosyal fenomenlerle \u00e7evrelendi\u011fini d\u00fc\u015f\u00fcn\u00fcrsek, toplumu sat\u0131rlar\u0131m\u0131zdan nas\u0131l uzak tutabiliriz ki? ? \u0130stemli veya istemsiz. Hatta, buna sevda \u00fczerine yaz\u0131lan \u015fiirler dahil.. Seven sevilene kavu\u015famazken kimi zaman bu, biraz da toplumsal unsurlar\u0131n yans\u0131mas\u0131 de\u011fil midir? G\u00f6revli midir? ? Bu ucu a\u00e7\u0131k bir kavram. Buna kimi ''evet'' diyebilir, kimi ''hay\u0131r''. San\u0131r\u0131m ben ''hay\u0131r'' diyece\u011fim; \u00e7\u00fcnk\u00fc bana g\u00f6re hi\u00e7 bir \u015fey 'g\u00f6rev '' manas\u0131nda alg\u0131lanmamal\u0131, ortaya konulmamal\u0131d\u0131r. \u0130\u00e7ten gelen d\u0131\u015fa vurumlar\u0131n dizgeleri olmal\u0131d\u0131r yaz\u0131lan, yaz\u0131lacak ne varsa...G\u00f6rev yerine belki - ki\u015fisel sorumluluk duygusu, duyarl\u0131l\u0131\u011f\u0131 - desem daha do\u011fru olacak kendi ad\u0131ma. E\u011fer alg\u0131lar\u0131m\u0131z, birikimlerimiz, edinimlerimiz; \u00f6tesinde her birimize ait ki\u015fisel d\u00fc\u015f\u00fcnce ve davran\u0131\u015f \u00f6r\u00fcnt\u00fclerimizin gerektirdi\u011fi (g\u00f6rev ve sorumluluk ad\u0131na birilerine mesaj verirken yalan yanl\u0131\u015f, ard\u0131, \u00f6n\u00fc bo\u015f s\u00f6zc\u00fckleri kullanmadan)     kadar\u0131nda duyarl\u0131 olmal\u0131 \/ olabilmeli, seslenmeliyiz. Bizi var eden toplumun bireylerine,elimizden <br\/>geldi\u011fince..Yine dedi\u011fim gibi, kimi istemsiz (fark\u0131nda olmadan yazd\u0131klar\u0131m\u0131z\u0131n bar\u0131nd\u0131rd\u0131\u011f\u0131 s\u00f6zc\u00fck, imge ve anlamlarda)     \/ kimi bilin\u00e7li alt alta, \u00fcst \u00fcste dizgelerimizde...<br\/><br\/>Turan ORAK: D\u00fc\u015f\u00fcncelerimle uyu\u015fan bir cevap oldu do\u011frusu. G\u00f6rev bilmeden ziyade, sorunlara duyarl\u0131l\u0131kla yakla\u015fmak, daha faydal\u0131 olaca\u011f\u0131 konusunda hemfikiriz. Duyarl\u0131 olmak, \u00e7\u00f6z\u00fcm noktas\u0131nda daha etkili sonu\u00e7lar do\u011furacakt\u0131r...<br\/><br\/>Hocam son olarak, \u015fiire g\u00f6n\u00fcl veren ve yazmaya \u00e7al\u0131\u015fan gen\u00e7 kalemlerimiz i\u00e7in \u00f6nerileriniz neler olacak? Sizce gen\u00e7lerimiz ne yapmal\u0131 kendilerini geli\u015ftirme konusunda? <br\/><br\/>Ali I\u015eIK: Benzer yakla\u015f\u0131mlar\u0131m\u0131z\u0131n olmas\u0131na memnun oldum.<br\/><br\/>\u00d6neri.. Bu hususta derinlemesine \u00f6neride bulunamam. Yani, \u015f\u00f6yle davran\u0131ls\u0131n, b\u00f6yle davran\u0131ls\u0131n, \u015fu yap\u0131ls\u0131n, bu yap\u0131lmas\u0131n gibilerinden.. Geriye de zaten olabildi\u011fince klasik s\u00f6ylemler kal\u0131yor. Kald\u0131 ki, \u00f6zellikle \u015fiir t\u00fcr\u00fc olanlar tamamen ki\u015finin i\u00e7inden geldi\u011fi gibi aktard\u0131\u011f\u0131 ya\u015famsal birikimlerin, hayallerin sat\u0131rlar\u0131. Sadece, s\u00f6zc\u00fck da\u011farc\u0131\u011f\u0131n\u0131n olabildi\u011fince geni\u015f olmas\u0131, tutulmas\u0131 m\u00fchim diyebilirim. S\u0131k tekrara d\u00fc\u015f\u00fclmeden kullan\u0131lan \u00f6zg\u00fcn s\u00f6zc\u00fckler daima etkili oluyor. Zorlamayla de\u011fil elbet, yani \u015fu s\u00f6zc\u00fc\u011f\u00fc yazsam \u015fiirim daha bir etklileyici olur gibisinden de\u011fil; ki\u015fisel s\u00f6zl\u00fc\u011f\u00fcm\u00fczdeki, da\u011farc\u0131\u011f\u0131m\u0131zdaki s\u00f6z ve imgelerin sat\u0131rlar\u0131m\u0131zda do\u011fa\u00e7lama, o an, kalemi elimize ald\u0131\u011f\u0131m\u0131zda an,sayfalar\u0131m\u0131za akanlar\u0131nda..<br\/>Di\u011fer taraftan yaz\u0131n i\u015fi ki\u015fiye g\u00f6re farkl\u0131l\u0131klar g\u00f6steriyor; bir bak\u0131yorsunuz art arda onlarca \u015fiir yazan \/ yazabilen var. Veya sadece yazabilecek durum \/ konumlar\u0131 yakalad\u0131\u011f\u0131nda, veya yazabilecek moda yakaland\u0131\u011f\u0131nda yazan ki\u015filer var; ben ikinci gruba dahilim. Dolay\u0131s\u0131yla \u00e7ok seri yazanlarla, ben gibi vakti keraati geldi\u011finde ard\u0131na bakmaks\u0131z\u0131n karalayan ki\u015filer aras\u0131nda da fark var diye d\u00fc\u015f\u00fcn\u00fcyorum. O nedenle \u00f6neri ad\u0131 alt\u0131nda ortaya konulabilecek s\u00f6zc\u00fckler de, ki\u015finin, ki\u015fisel bak\u0131\u015f ve yakla\u015f\u0131m\u0131na g\u00f6re de\u011fi\u015fir diye d\u00fc\u015f\u00fcn\u00fcyorum. Tabi di\u011fer taraftan,ayr\u0131ca, tarz a\u00e7\u0131s\u0131ndan da farkl\u0131l\u0131klar g\u00f6steriyor \u015fairler.<br\/><br\/>Ha.., bir de, bir zamanlar birilerinin kulland\u0131\u011f\u0131, kullan\u0131ld\u0131\u011f\u0131 an okumaktan zevk al\u0131nan, ancak, ard\u0131ndan bir \u00e7o\u011fu taraf\u0131ndan \u00f6rnek al\u0131n\u0131p yinelenen imgelerin, s\u00f6zc\u00fcklerin zamanla \u00e7ekicilikten \u00e7ok iticili\u011fe hizmet ettiklerini d\u00fc\u015f\u00fcn\u00fcyorum. Mesela '' zemheri '' gibi.. zemheri ayaz\u0131.... O kadar \u00e7ok kullanan var ki! ... Bu gibi tekrarlar\u0131 do\u011fru bulmuyorum.Tabi, bir de s\u00fcrekli ayn\u0131 konular \u00fczerinde d\u00f6n\u00fcp dola\u015f\u0131lmamal\u0131. S\u00fcrekli a\u015fk, sevda; s\u00fcrekli h\u00fcz\u00fcn; s\u00fcrekli sorgulama; s\u00fcrekli mutlululuk....gibi...<br\/><br\/>Yine de, her \u015feye ra\u011fmen, ad\u0131 ne olursa olsun, ba\u015fl\u0131klar\u0131n,dizgelerde s\u0131ralanan anlamlar\u0131n, edebi de\u011ferlerin; nihai itibarla bir \u015feyler '' yazmak '' g\u00fczel...O nedenle '' bir \u015feyler yazabilenleri '' seviyorum, kendim gibi...<br\/>Turan ORAK: Antoloji \u00fczerinden mesajla\u015farak yapm\u0131\u015f oldu\u011fumuz bu doyumsuz edebi s\u00f6yle\u015fi, kan\u0131mca \u00e7ok yararl\u0131 ve \u00e7ok anlaml\u0131 oldu. Neden mi anlaml\u0131? \u00c7\u00fcnk\u00fc; gerek benim, gerekse de Ali I\u015eIK hocam\u0131n \u00f6zel i\u015flerini bir yana b\u0131rak\u0131p bu s\u00f6yle\u015fiye zaman ay\u0131rmas\u0131, gereksede antoloji \u015fiir sitesindeki teknik aksakl\u0131klar\u0131n son zamanlarda had safhada olmas\u0131na ra\u011fmen bu s\u00f6yle\u015finin tamamlanmas\u0131 bak\u0131m\u0131ndan anlaml\u0131 oldu\u011fu kanaatindeyim.Bu ba\u011flamda, bizlere de\u011ferli zaman\u0131n\u0131 ay\u0131ran say\u0131n Ali I\u015eIK hocama, SEZA \u015eiir ve Edebiyat Dergimiz ad\u0131na ne kadar te\u015fekk\u00fcr etsem azd\u0131r. Te\u015fekk\u00fcr ederim Ali hocam. Edebi yolculu\u011funuzda yolunuzun her daim a\u00e7\u0131k ve ayd\u0131nl\u0131k olmas\u0131n\u0131 ve \u00f6zel ya\u015fant\u0131n\u0131zda sa\u011fl\u0131kl\u0131, mutlu ve umut dolu yar\u0131nlar <br\/>diliyorum...<br\/><br\/>Sevgi ve sayg\u0131 ile...<br\/>Turan ORAK <br \/>\n<br \/>\n\n \n"
}