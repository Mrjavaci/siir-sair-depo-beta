{
    "Adi": "Ece Ayhan",
    "dogumTarihi": "1931 - 13 Temmuz 2002\n",
    "sairHayati": "\n\n \n\nT\u00fcrk \u015fair, etik\u00e7i. \u0130kinci Yeni \u015fiir ak\u0131m\u0131n\u0131n \u00f6nc\u00fclerindendir.<br\/><br\/>Tam ad\u0131 Ece Ayhan \u00c7a\u011flar'd\u0131r. Babas\u0131n\u0131n mal m\u00fcd\u00fcrl\u00fc\u011f\u00fc g\u00f6reviyle bulundu\u011fu Dat\u00e7a'da, ailenin ikinci \u00e7ocu\u011fu olarak d\u00fcnyaya geldi. Babas\u0131 Behzat \u00c7a\u011flar, Geliboluludur. Annesi Ay\u015fe Han\u0131m'\u0131n baba taraf\u0131 Gelibolu'nun Kavak k\u00f6y\u00fcnden g\u00f6\u00e7erek Eceabat'\u0131n Yalova k\u00f6y\u00fcne yerle\u015fmi\u015ftir. Behzat Bey'in babas\u0131 a\u011f\u0131r ceza mahkemesi ba\u015fk\u00e2tipli\u011fi, dedesi de Gelibolu m\u00fcft\u00fcl\u00fc\u011f\u00fc g\u00f6revlerinde bulunmu\u015flard\u0131r. Ay\u015fe Han\u0131m'\u0131n babas\u0131 Haf\u0131z \u0130brahim Deniz, yar\u0131 \u00e7ift\u00e7ilik, yar\u0131 t\u00fcccarl\u0131kla u\u011fra\u015fm\u0131\u015f, Eceabat'a ba\u011fl\u0131 Sivli K\u00f6y\u00fc halk\u0131n\u0131n imam istemesi \u00fczerine, atand\u0131\u011f\u0131 bu k\u00f6yde imaml\u0131k yapm\u0131\u015ft\u0131r.<br\/><br\/>1932'de K\u00fcre'ye mal m\u00fcd\u00fcr\u00fc olarak atanan Behzat Bey, 1933\u2019e kadar s\u00fcrd\u00fcrd\u00fc\u011f\u00fc bu g\u00f6revinden istifa edip \u00c7anakkale'ye yerle\u015fmi\u015f ve bir avukat\u0131n yan\u0131nda arzuhalcilik yaparak ailesini ge\u00e7indirmeye \u00e7al\u0131\u015fm\u0131\u015ft\u0131r. Ece Ayhan, ilkokula 1938'de Eceabat'ta ba\u015flar, ikinci s\u0131n\u0131f\u0131 \u00c7anakkale'nin \u0130stikl\u00e2l \u0130lkokulu\u2019nda okur. Ailesinin 1940 Kas\u0131m'\u0131nda \u00c7anakkale'den ayr\u0131larak \u0130stanbul'a yerle\u015fmesi \u00fczerine, \u00fc\u00e7\u00fcnc\u00fc s\u0131n\u0131fa Karag\u00fcmr\u00fck \/ Atikkale'de bulunan 19. \u0130lkokul'da [daha sonraki ad\u0131 H\u0131rka-i \u015eerif \u0130lkokulu] devam eder ve ilk \u00f6\u011frenimini bu okulda tamamlar.<br\/><br\/>Orta okulu, Vefa Lisesi'nin kar\u015f\u0131s\u0131nda bulunan Zeyrek Ortaokulu'nda; lise \u00f6\u011frenimini de Taksim Lisesi'nde [daha sonraki adlar\u0131yla Beyo\u011flu Lisesi, \u0130stanbul Atat\u00fcrk Erkek Lisesi] tamamlar. Y\u00fcksek \u00f6\u011frenimine 1953'te Ankara \u00dcniversitesi Siyasal Bilgiler Fak\u00fcltesi'nde ba\u015flar ve 1959'da mezun olur. Ayn\u0131 y\u0131l, \u0130stanbul maiyet memurlu\u011funda ba\u015flad\u0131\u011f\u0131 staj\u0131n\u0131 ve kaymakaml\u0131k kursunu tamamlar. 1962'de Deniz Hafize Han\u0131m ile evlenir ve kaymakam olarak atand\u0131\u011f\u0131 G\u00fcr\u00fcn'de g\u00f6reve ba\u015flar. 1963'te Alaca'da (\u00c7orum)   kaymakaml\u0131k ve belediye ba\u015fkanl\u0131\u011f\u0131 g\u00f6revlerine atan\u0131r; ayn\u0131 y\u0131l tek \u00e7ocu\u011fu olan Ege d\u00fcnyaya gelir. 1964'te Tuzla Piyade Okulu'nda yedek subay \u00f6\u011frenci olarak ba\u015flad\u0131\u011f\u0131 askerlik hizmetini tamamlar ve 1965'te \u00c7ardak (Denizli)   kaymakaml\u0131\u011f\u0131na atan\u0131r.<br\/><br\/>Disiplinli bir ya\u015fam tarz\u0131 ve memurluk hayat\u0131, edebiyat \u00e7evrelerinde bug\u00fcn de \u201ch\u0131r\u00e7\u0131n \u015fair\u201d, \u201chuysuz \u015fair\u201d olarak an\u0131lan Ece Ayhan\u2019\u0131n yarad\u0131l\u0131\u015f \u00f6zelli\u011fiyle ba\u011fda\u015fmayacak olgulard\u0131r. Ece Ayhan, 1966\u2019da devlet memurlu\u011fu g\u00f6revinden ayr\u0131larak \u201csoluk al\u0131p verdi\u011fini ger\u00e7ekten duydu\u011fum tek kent\u201d dedi\u011fi \u0130stanbul\u2019a yerle\u015fir.<br\/><br\/>K\u0131sa aral\u0131klarla bir\u00e7ok i\u015fe giren sanat\u00e7\u0131n\u0131n \u0130stanbul\u2019da yapt\u0131\u011f\u0131 ba\u015fl\u0131ca i\u015fler aras\u0131nda; Meydan Larousse ansiklopedisinde yazarl\u0131k, Sinematek'te ve Yeni Sinema Dergisi\u2019nde m\u00fcd\u00fcrl\u00fck, Gen\u00e7 Sinema Grubu\u2019nda y\u00f6neticilik, A\u011fao\u011flu Yay\u0131nevi'nde \u00e7ok k\u0131sa bir s\u00fcre redakt\u00f6rl\u00fck say\u0131labilir. Kansere yakalanan e\u015fi Deniz Hafize Han\u0131m'\u0131 1968'de kaybeder. Ekonomik durumunun \u00e7ok k\u00f6t\u00fc olmas\u0131 ve ya\u015f\u0131n\u0131n k\u00fc\u00e7\u00fckl\u00fc\u011f\u00fc gibi nedenlerle o\u011flunun bak\u0131m\u0131n\u0131 e\u015finin ebeveynine b\u0131rak\u0131r.<br\/><br\/>Ece Ayhan, 1974\u2019ten \u00f6l\u00fcm\u00fcne kadar, beynindeki t\u00fcm\u00f6r\u00fcn yol a\u00e7t\u0131\u011f\u0131 birtak\u0131m hastal\u0131klar\u0131n s\u0131k\u0131nt\u0131lar\u0131yla ya\u015fam\u0131\u015ft\u0131r. Sa\u011f kula\u011f\u0131n\u0131n ileri derecede i\u015fitme engeline ve sa\u011f g\u00f6z\u00fcnde de hasara sebebiyet veren t\u00fcm\u00f6r, d\u00fcnyaca \u00fcnl\u00fc beyin cerrah\u0131 Prof. Dr. Gazi Ya\u015fargil'in ameliyatlar\u0131yla \u00f6l\u00fcmc\u00fcl olmaktan \u00e7\u0131kar\u0131lm\u0131\u015ft\u0131r. Ancak, t\u00fcm\u00f6r\u00fcn di\u011fer organlarda meydana getirdi\u011fi hasarlar, sanat\u00e7\u0131ya ya\u015fam\u0131 boyunca s\u0131k\u0131nt\u0131 vermi\u015ftir.<br\/><br\/>B\u00fcy\u00fck bir ekonomik s\u0131k\u0131nt\u0131 i\u00e7inde ya\u015fayan sanat\u00e7\u0131, \u00c7anakkale Belediye Ba\u015fkanl\u0131\u011f\u0131n\u0131n yard\u0131mlar\u0131n\u0131 g\u00f6r\u00fcr. Belediyenin ge\u00e7ici i\u015f\u00e7i kadrosuna al\u0131narak sosyal g\u00fcvenli\u011fe kavu\u015fmas\u0131 sa\u011flan\u0131r ve b\u00f6ylece SSK hastanesinden \u00fccretsiz olarak yararlan\u0131r. Sa\u011fl\u0131\u011f\u0131n\u0131n g\u00fcnden g\u00fcne bozulmas\u0131 ve bacaklar\u0131n\u0131n fel\u00e7 olmas\u0131 \u00fczerine, yak\u0131n dostu \u015fair Metin \u00dcst\u00fcnda\u011f'\u0131n yard\u0131m\u0131yla A\u011fustos 1999\u2019da \u00c7apa T\u0131p Fak\u00fcltesi'ne yat\u0131r\u0131l\u0131r. Buradaki tedavi giderleri SSK taraf\u0131ndan kar\u015f\u0131lan\u0131r. Sigorta kapsam\u0131 d\u0131\u015f\u0131nda kalan kurumlarda g\u00f6rd\u00fc\u011f\u00fc tedavilerin giderleri ise, arkada\u015flar\u0131n\u0131n ve eserlerinin yay\u0131n hakk\u0131n\u0131 alan Yap\u0131 Kredi Yay\u0131nc\u0131l\u0131k'\u0131n yard\u0131mlar\u0131yla kar\u015f\u0131lan\u0131r.<br\/><br\/>\u0130stanbul'da \u00f6nce Maltepe Huzurevi'ne, daha sonra da \u015fair arkada\u015f\u0131 (d\u00f6nemin ba\u015fbakan\u0131)   B\u00fclent Ecevit'in iste\u011fiyle bak\u0131m \u015fartlar\u0131 ve fizik\u00ee kapasitesi daha iyi olan \u00d6zel Ac\u0131badem Huzurevi'ne yerle\u015ftirilir. Bu s\u00fcre i\u00e7inde, Cerrahpa\u015fa T\u0131p Fak\u00fcltesi, Haseki Hastanesi, Haydarpa\u015fa Hastanesi, \u015ei\u015fli Osmano\u011flu Klini\u011fi (2 defa) , Central Hospital ve en son da Marmara \u00dcniversitesi T\u0131p Fak\u00fcltesi\u2019nde yat\u0131l\u0131 tedavi g\u00f6r\u00fcr.<br\/><br\/>B\u00fct\u00fcn bu tedavilerin sonucunda fel\u00e7ten kurtulup aya\u011fa kalkabilen sanat\u00e7\u0131, Nisan 2001'de tekrar \u00c7anakkale'ye yerle\u015fir ve ge\u00e7imini telif hakk\u0131n\u0131 Yap\u0131 Kredi Yay\u0131nlar\u0131'na verdi\u011fi eserlerinin geliriyle sa\u011flar. D\u00fczenli ve yerle\u015fik bir ya\u015fam tarz\u0131n\u0131 bir t\u00fcrl\u00fc sevemeyen Ece Ayhan, \u00e2deta t\u00fcm sevenlerini ve dostlar\u0131n\u0131 terk ederek tedavi g\u00f6rmekte oldu\u011fu \u00c7anakkale'den Temmuz 2002'de ayr\u0131larak \u0130zmir B\u00fcy\u00fck\u015fehir Belediyesi G\u00fcr\u00e7e\u015fme Huzurevi'ne yerle\u015fti ve 13 Temmuz 2002'de rahats\u0131zland\u0131\u011f\u0131 i\u00e7in kald\u0131r\u0131ld\u0131\u011f\u0131 E\u015frefpa\u015fa Hastanesi'nde vefat etti. 16 Temmuz 2002'de, \u00c7anakkale'nin Eceabat il\u00e7esi Yalova k\u00f6y\u00fcnde topra\u011fa verildi. <br \/>\n<br \/>\n\n \n Eserleri <br \/>\n\nK\u0131nar Han\u0131m'\u0131n Denizleri (1959)  \r<br\/>Bak\u0131\u015fs\u0131z Bir Kedi Kara (1965)  \r<br\/>Ortodoksluklar (1968)  \r<br\/>Devlet ve Tabiat (1973)  \r<br\/>Yort Savul (Toplu \u015eiirler, 1977)  \r<br\/>Zambakl\u0131 Padi\u015fah (1981)  \r<br\/>\u00c7ok Eski Ad\u0131ylad\u0131r (1982)  \r<br\/>\u00c7anakkaleli Mel\u00e2hat'a \u0130ki El Mektup ya da \u00d6zel Bir Fuhu\u015f Tarihi (1991)  \r<br\/>Sivil \u015eiirler (1993)  \r<br\/>Son \u015eiirler (1993)  \r<br\/>B\u00fct\u00fcn Yort Savul'lar! (1994, 1999) \n \n"
}