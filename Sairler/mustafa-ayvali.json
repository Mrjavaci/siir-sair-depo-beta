{
    "Adi": "Mustafa Ayval\u0131",
    "dogumTarihi": "1964-\n",
    "sairHayati": "\n\n \n\n17. 06. 1964 Y\u0131l\u0131nda annesinin deyi\u015fiyle \u201carpalar bi\u00e7ilirken\u201d,  Amasya ili Suluova il\u00e7esi Bay\u0131rl\u0131 k\u00f6y\u00fcnde d\u00fcnyaya geldi. \u015eair Mustafa Ayval\u0131; ilk ve ortaokulu Suluova\u2019da, liseyi ise Samsun\u2019da yat\u0131l\u0131 olarak tamamlad\u0131. Kamu kurumunda \u00e7al\u0131\u015ft\u0131\u011f\u0131 y\u0131llarda, ayn\u0131 anda \u00fcniversite hayat\u0131na da devam etti. Y\u0131llar sonra Fen Edebiyat Fak\u00fcltesi Biyoloji b\u00f6l\u00fcm\u00fcnde ikinci \u00fcniversite hayat\u0131na devam ederken, 2018 y\u0131l\u0131nda bir kamu kurumundan emekli oldu. Bununla birlikte, uzun y\u0131llar mesle\u011fine ait derne\u011fin \u015fube ba\u015fkanl\u0131\u011f\u0131 ve kamu \u00e7al\u0131\u015fanlar\u0131na ait bir sendikan\u0131n da il ba\u015fkanl\u0131\u011f\u0131 g\u00f6revini y\u00fcr\u00fctm\u00fc\u015ft\u00fcr. \u015eair Ayval\u0131; \u0130LESAM (\u0130lim ve Edebiyat Eseri Sahipleri Meslek Birli\u011fi) Amasya \u0130l Temsilcisi, Amasya Sanat\u00e7\u0131lar Derne\u011fi Y\u00f6netim Kurulu ve T\u00fcrkiye Dil ve Edebiyat Derne\u011fi \u00fcyesidir. <br \/>\n<br \/>\n\n \n Eserleri <br \/>\n\n2009 y\u0131l\u0131 nisan ay\u0131nda farkl\u0131 konular\u0131n i\u015flendi\u011fi,  genellikle i\u00e7e d\u00f6n\u00fck hayat\u0131n iz d\u00fc\u015f\u00fcmlerini ta\u015f\u0131yan 'Karl\u0131 Da\u011flar\u0131n Mor Menek\u015fesi' isimli hece ve serbest vezinli \u015fiirlerden olu\u015fan ilk \u015fiir kitab\u0131, Ankara K\u00fclt\u00fcr Ajans Yay\u0131nlar\u0131\u2019ndan \u00e7\u0131kt\u0131. Be\u015f y\u0131l sonra Haziran-2014 y\u0131l\u0131nda \u0130stanbul Leges Yay\u0131nlar\u0131\u2019ndan \u00e7\u0131karak yurt genelinde kitap\u00e7\u0131lara da\u011f\u0131t\u0131m\u0131 yap\u0131lan \u201c\u00d6yle \u0130\u015fte\u201d isimli 2. \u015fiir kitab\u0131yla okuyucular\u0131na yeniden merhaba dedi. \u015eairin \u201c\u00d6yle \u0130\u015fte\u201d isimli ikinci \u015fiir kitab\u0131nda yer alan hece ve serbest vezinli \u015fiirlerinde; a\u015fk, hayat, do\u011fa, memleket, i\u00e7 denetim, tasavvuf gibi konular yer almaktad\u0131r. \u015eair, \u00f6yk\u00fc ve denemeler alan\u0131nda da eserler verdi. 2017 y\u0131l\u0131 a\u011fustos ay\u0131nda, on d\u00f6rt farkl\u0131 konu i\u00e7erikli \u00f6yk\u00fc ve denemelerden olu\u015fan \u201cEmanet midir Yaln\u0131zl\u0131k\u201d isimli \u00f6yk\u00fc kitab\u0131, T\u00fcrkiye Dil ve Edebiyat Derne\u011fi K\u00fclliye Yay\u0131nlar\u0131 aras\u0131nda \u00e7\u0131kar\u0131ld\u0131.\r<br\/>\u015eairin; yerel, ulusal gazete, Dil ve Edebiyat, \u00c7\u0131ng\u0131, K\u00fclliye, \u0130LESAM, Erciyes, Kumru, K\u00fcmbet, K\u00fcmbet Alt\u0131nda, Poyraz, Ortanca, Vezin, Antalya Sanat, G\u00fclce, Tay, Hedef, Berceste, Maki, Nif Sanat, Nevzuhur, gibi dergi ve yirmi farkl\u0131 antolojide yay\u0131mlanan \u015fiirlerinin yani s\u0131ra, bir\u00e7ok ulusal, yerel radyo ve TV programlar\u0131na konuk olmu\u015ftur. \r<br\/>Yurtd\u0131\u015f\u0131 ve yurdun de\u011fi\u015fik y\u00f6relerinde d\u00fczenlenen bir\u00e7ok \u015fiir etkinliklerine kat\u0131ld\u0131. Amasya\u2019da da bir\u00e7ok \u015fiir etkinli\u011finin organizasyonu ve Amasya Belediyesi K\u00fclt\u00fcr Yay\u0131nlar\u0131ndan \u00e7\u0131kan \u201cAmasya \u015eairleri\u201d ve Sevgican Anadolu \u00d6z\u00fcrl\u00fcler Derne\u011fi ad\u0131na \u201cEngelsiz M\u0131sralar\u201d isimli \u015fiir antolojilerinin de haz\u0131rlay\u0131c\u0131s\u0131d\u0131r. \r<br\/>\u015eair Ayval\u0131, Amasya\u2019da sekiz y\u0131l boyunca her ay\u0131n ilk haftas\u0131 Cuma ak\u015famlar\u0131 \u201cK\u00fclliye \u015eiir Ak\u015famlar\u0131\u201d ad\u0131 alt\u0131nda Amasya Belediyesinin katk\u0131lar\u0131yla dinletiler d\u00fczenlemi\u015f, \u00fc\u00e7 ayda bir \u00e7\u0131kan \u201cK\u00fclliye\u201d isimli mecmuan\u0131n da edit\u00f6rl\u00fc\u011f\u00fcn\u00fc yapm\u0131\u015ft\u0131r.\r<br\/> \n \n"
}