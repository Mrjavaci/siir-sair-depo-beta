{
    "Adi": "Kad\u0131 Burhaneddin",
    "dogumTarihi": "1345 - 1398\n",
    "sairHayati": "\n\n \n\nAs\u0131l ismi Burhaneddin Ahmed'dir. 1345 (hicri 755)   y\u0131l\u0131nda Kayseri'de d\u00fcnyaya gelmi\u015ftir. XIII. y\u00fczy\u0131l ba\u015flar\u0131nda Harzem'den Anadolu'ya g\u00f6\u00e7 eden O\u011fuzlar'\u0131n Salur Boyu'na mensup Kayseri Kad\u0131s\u0131 g\u00f6revinde bulunan \u015eemseddin Mehmed'in o\u011flu idi.<br\/><br\/>Kad\u0131 Burhaneddin \u00e7ok y\u00f6nl\u00fc bir ki\u015fidir. Bir taraftan (Anadolu'da, M\u0131s\u0131r'da, \u015eam'da, Halep'te)   \u00e7ok iyi kl\u00e2sik bir \u0130slam e\u011fitimi ald\u0131ktan sonra ilim ve e\u011fitim ile u\u011fra\u015fm\u0131\u015ft\u0131r. Sonra \u00e7ok ba\u015far\u0131l\u0131 olarak ve halk\u00e7a sevilerek Kayseri'de kad\u0131l\u0131k g\u00f6revini \u00eefa etmi\u015ftir. Eretna Beyli\u011fi devlet i\u015fleri ile \u00e7ok yak\u0131ndan (bey dan\u0131\u015fman\u0131, vezir ve beylik naibi olarak)   ilgilenmi\u015ftir. Sonunda Sivas merkezli Kad\u0131 Burhaneddin Devleti olarak kendi ad\u0131 ile an\u0131lan bir devlet kurup bu devletin 18 y\u0131l h\u00fck\u00fcmdarl\u0131\u011f\u0131n\u0131 yapm\u0131\u015ft\u0131r. Kad\u0131 Burhannedin bu siyasal u\u011fra\u015flar\u0131 yan\u0131nda edebiyat ve \u00f6zellikle \u015fiir ile yak\u0131ndan me\u015fgul olmu\u015f ve \u00f6zellikle gazel, tuyu\u011f ve rubailerle dolu b\u00fcy\u00fck bir Divan ortaya \u00e7\u0131karm\u0131\u015ft\u0131r. T\u00fcrk edebiyat\u0131nda aruz veznini T\u00fcrk\u00e7e'ye uygulay\u0131p Divan \u015fiirinin Divan edebiyat\u0131'n\u0131n ortaya \u00e7\u0131kmas\u0131 s\u00fcrecine \u00f6nc\u00fcl\u00fck eden b\u00fcy\u00fck bir Anadolu \u015fairi olarak an\u0131lmas\u0131 gerekmektedir.<br\/><br\/>Kad\u0131 Burhaneddin e\u011fitimine 4 ya\u015f\u0131nda iken babas\u0131n\u0131n yan\u0131nda ba\u015flam\u0131\u015f; k\u0131sa s\u00fcrede Arap\u00e7a ve Fars\u00e7ay\u0131 \u00f6\u011frenmi\u015f olup devrin orta e\u011fitim kurumlarinda okunan l\u00fbgat, sarf, nahif, ma\u00e2n\u00ee, beyan, ar\u00fbz, hesap, mant\u0131k ve hikmet gibi bilimleri bilir duruma gelmi\u015f ve hatta \u00f6\u011fretmenlik yapmaya ba\u015flam\u0131\u015ft\u0131r. 1358 y\u0131l\u0131nda 14 ya\u015f\u0131nda iken babas\u0131 ile birlikte M\u0131s\u0131r'a gitmi\u015ftir. Orada \u00f6\u011freminine devamla f\u0131k\u0131h, us\u00fbl-i f\u0131k\u0131h, fer\u00e2iz, hadis, tefsir, heyet ve t\u0131p gibi bilim derslerini takip ederek d\u00f6rt mezheb (Hanef\u00ee, \u015e\u00e2fi\u00ee, M\u00e2lik\u00ee, Hanbel\u00ee)  hakk\u0131nda bilgi edinmi\u015ftir. 1362 y\u0131l\u0131nda \u015eam'a ge\u00e7ip; orada 1.5 y\u0131l Mevl\u00e2n\u00e2 Kutbedin R\u00e2zi'nin derslerine devam etmi\u015ftir. Oradan babas\u0131 ile hacca gitmis; Hicaz'dan d\u00f6nerken babas\u0131n\u0131 kaybetmi\u015ftir. Sonra Burhaneddin 1 y\u0131l Halep'te kal\u0131p orada \u00f6\u011frenimini s\u00fcrd\u00fcrm\u00fc\u015ft\u00fcr.<br\/><br\/>Burhaneddin 1364 y\u0131l\u0131nda Kayseri'ye d\u00f6nm\u00fc\u015ft\u00fcr. Kayseri o zaman Sel\u00e7uklu Devleti'nin y\u0131k\u0131lmas\u0131ndan sonra kurulan ufak beyliklerden biri olan Sivas ve \u00e7evresinde kurulmus olan Eretna Beyli\u011fi idaresi alt\u0131ndayd\u0131 ve h\u00fck\u00fcmdar Giyasettin Mehmed Bey'di. Burhaneddin babas\u0131n\u0131n eski g\u00f6revine tayin edilmede \u00f6nce g\u00fc\u00e7l\u00fck \u00e7ekmi\u015ftir. Ama 1365 h\u00fck\u00fcmdar Eretnao\u011fullar\u0131ndan Giyasettin Mehmed Bey taraf\u0131ndan Kayseri Kad\u0131s\u0131 olarak g\u00f6reve atanm\u0131\u015ft\u0131r. Kad\u0131 Burhaneddin bu h\u00fck\u00fcmdar\u0131n yak\u0131n dan\u0131\u015fmanl\u0131\u011f\u0131n\u0131 yap\u0131p ve hatta k\u0131z\u0131 ile evlenip damad\u0131 olmu\u015ftur. K\u0131sa s\u00fcre sonra Giyasettin Mehmed \u00f6ld\u00fcr\u00fclmesiyle Eretna Beyli\u011fi h\u00fck\u00fcmdarl\u0131\u011f\u0131na o\u011flu Al\u00e2eddin Ali Bey ge\u00e7mi\u015fti. Kad\u0131 Burhaneddin, ba\u015f\u0131nda olan eni\u015ftesi Al\u00e2eddin Ali Bey h\u00fck\u00fcmdarl\u0131\u011f\u0131 zaman\u0131nda da giderek politik g\u00fc\u00e7 kazanarak kad\u0131l\u0131k g\u00f6revine devam etmi\u015f ve 1378'de vezirlik g\u00f6revini y\u00fcklenmi\u015ftir. Kad\u0131 olarak ve vezir olarak \u00e7ok haksever tutumu, ba\u015far\u0131l\u0131 h\u00fck\u00fcmleri ve adaletli idaresi ile halka kendini sevdirmi\u015ftir.<br\/><br\/>1381'de Al\u00e2eddin Ali Bey vebadan vefat etmi\u015f ve Eretna Beyli\u011fi h\u00fck\u00fcmdarl\u0131k taht\u0131 7 ya\u015f\u0131ndaki o\u011fluna kalm\u0131\u015ft\u0131r. \u00d6nce emirlerden K\u0131l\u0131\u00e7 Aslan devlet naipli\u011fine getirilmi\u015ftir ama emirler aras\u0131ndaki siyasi g\u00fc\u00e7 rekabeti s\u00fcrekli kar\u0131\u015f\u0131kl\u0131klar ortaya \u00e7\u0131kartm\u0131\u015ft\u0131r. Kad\u0131 Burhaneddin, halk\u0131n da iste\u011fi ve \u0131srar\u0131 \u00fczerine, beyli\u011fin bu zay\u0131fl\u0131\u011f\u0131ndan istifade edip 1381'de naip K\u0131l\u0131\u00e7 Aslan'\u0131 \u00f6ld\u00fcr\u00fcp onun yerine beylik naibi olmu\u015ftur.<br\/><br\/>Hemen sonra, ayn\u0131 y\u0131l 1381'de Sivas'ta istiklalini ilan ederek kendi ad\u0131na hutbe okutup Sultanl\u0131k makam\u0131na ge\u00e7ip Kad\u0131 Burhaneddin Devleti ad\u0131n\u0131 ta\u015f\u0131yan bir devlet kurmu\u015ftur. Bu devletin h\u00fck\u00fcmdarl\u0131k makam\u0131nda 18 y\u0131l h\u00fck\u00fcm s\u00fcrm\u00fc\u015ft\u00fcr. Bir yandan kendi devletinin i\u00e7 b\u00fct\u00fcnl\u00fc\u011f\u00fcn\u00fc sa\u011flay\u0131c\u0131 politikalarla u\u011fra\u015f\u0131rken di\u011fer taraftan kom\u015fu beylik ve devletler olan Akkoyunlular, Osmanl\u0131lar ve Meml\u00fbklular ile u\u011fra\u015fmak zorunda kalm\u0131\u015ft\u0131r. 1392'de Kastamonu seferine \u00e7\u0131kan Osmanl\u0131 Padi\u015fah\u0131 I. Bayezid'in eyalet askerinden kurulu \u00f6nc\u00fc ordusu I. Bayezid'in b\u00fcy\u00fck o\u011flu olan \u015eehzade Ertu\u011frul komutas\u0131 alt\u0131nda, Kad\u0131 Burhaneddin'in askeri g\u00fc\u00e7leri ile \u00c7orum yak\u0131nlar\u0131nda K\u0131rkdilim mevkinde sava\u015fa giri\u015fmi\u015f; bu \u00f6nc\u00fc Osmanl\u0131 ordusu yenik d\u00fc\u015fm\u00fc\u015f ve \u015eehzade Ertu\u011frul bu sava\u015fta \u00f6lm\u00fc\u015ft\u00fcr. Bu galibiyetten sonra Kad\u0131 Burhaneddin'in Mo\u011fol as\u0131ll\u0131 ak\u0131nc\u0131 kuvvetleri Osmanl\u0131 topraklar\u0131n\u0131 talana ba\u015flam\u0131\u015ft\u0131r. Y\u0131ld\u0131r\u0131m Bayezid Macar sald\u0131r\u0131lar\u0131 \u00f6nlemek maksadiyla Rumeli'ye gitmek zorunda kald\u0131\u011f\u0131 i\u00e7in, 1393 bahar\u0131nda Anadolu geni\u015f bir sava\u015f ortam\u0131na d\u00f6nm\u00fc\u015ft\u00fcr. T\u00fcrkmen Beyleri ve kent hakimleri ya Y\u0131ld\u0131r\u0131m ya da Kad\u0131 Burhaneddin odakl\u0131 ba\u011fla\u015fmalar kurmu\u015flar ve yer yer sava\u015f haline ge\u00e7mi\u015flerdir. 1393'de Y\u0131ld\u0131r\u0131m'\u0131n Amasya, Merzifon, Turhal ve Tokat kalelerini fethi ve bu b\u00f6lgeye b\u00fcy\u00fck yetkilerle o\u011flu Mehmed \u00c7elebi'yi vali tayin etmesi sonucu bir bar\u0131\u015f dengesi sa\u011flanabilmi\u015ftir. Kad\u0131 Burhaneddin, kendisine isyan eden ye\u011feni \u015eeyh M\u00fceyyed\u2019i, Akkoyunlu h\u00fck\u00fcmdar\u0131 Kara Y\u00fcl\u00fck Osman Bey\u2019le yapm\u0131\u015f oldu\u011fu anla\u015fmaya uymayarak \u00f6ld\u00fcrmesi \u00fczerine, 1398 y\u0131l\u0131nda Akkoyunlu h\u00fck\u00fcmdar\u0131 Kara Y\u00fcl\u00fck Osman Bey ile sava\u015fa giri\u015fmi\u015f; bu sava\u015f\u0131 kaybedip esir d\u00fc\u015f\u00fcp \u00f6ld\u00fcr\u00fclm\u00fc\u015ft\u00fcr. Kad\u0131 Burhaneddin Devleti de onun \u00f6ld\u00fcr\u00fclmesiyle birlikte son bulmu\u015ftur.<br\/><br\/>Kad\u0131 Burhaneddin \u00e7ok yanl\u0131 bir ki\u015fi olup, olduk\u00e7a macera ve u\u011fra\u015f dolu bir hayat s\u00fcrm\u00fc\u015ft\u00fcr. Bilgin, adil, zeki, cesur ve laf\u0131n\u0131 esirgemeyen bir devlet adam\u0131 oldu\u011fu rivayet edilmi\u015ftir.<br\/><br\/>Edebi Ki\u015fili\u011fi<br\/>Kad\u0131 Burhaneddin bu siyasi ki\u015fisel \u00f6zelliklerinin yan\u0131 s\u0131ra, edebiyat ve \u015fiirle u\u011fra\u015fmay\u0131 da ihmal etmemi\u015ftir. 600 sayfa tutan bir divan\u0131 dolduracak kadar \u015fiir yazm\u0131\u015ft\u0131r. Bu divan\u0131nda 1500 gazel, 119 tuyu\u011f ve 20 rubai bulunmaktad\u0131r ama hi\u00e7 kasidesi bulunmamaktad\u0131r. Kad\u0131 Burhaneddin gazelleri ve tuyu\u011flar\u0131 ile \u00fcn kazanm\u0131\u015ft\u0131r. Tuyu\u011f \u015feklini Divan edabiyat\u0131na getiren Kad\u0131 Burhaneddin olmu\u015ftur. Gazellerinin gayet i\u00e7ten ve a\u015f\u0131kane olduklar\u0131 g\u00f6r\u00fcl\u00fcr. Lirik \u015fiirlerinde cesaret g\u00f6ze \u00e7arpar ve bu y\u00f6n\u00fcyle de kl\u00e2sik \u015fiirden ayr\u0131l\u0131r. A\u015fk \u015fiirlerinin yan\u0131 s\u0131ra din ve tasavvuf ile ilgili \u015fiirleri de vard\u0131r. \u015eiirlerinde ne mahlas\u0131 ne de ad\u0131 bulunmaktad\u0131r.<br\/>\u0130ran \u015fiirini \u00e7ok iyi bilen Kad\u0131 Burhaneddin divan \u015fiirinin \u00f6\u011felerini T\u00fcrk\u00e7eye mal etmede eme\u011fi ge\u00e7en ba\u015f T\u00fcrk \u015fairlerdendir. Divan \u015fiirinin ilk T\u00fcrk\u00e7e \u00f6rneklerini veren bir \u015fair olarak T\u00fcrk\u00e7eyi aruza uydurmakta g\u00fc\u00e7l\u00fck \u00e7ekti\u011fi g\u00f6r\u00fcl\u00fcr. Bu aruz vezin eksikli\u011fi o kadar \u00f6nemlidir ki Kad\u0131 Burhaneddin'in \u015fiirlerinin \u00e7o\u011funda kullan\u0131lan vezini tayin etmek g\u00fc\u00e7 ve hatta baz\u0131lar\u0131nda imk\u00e2ns\u0131z olur. Ancak bu eksiklik XIV. y\u00fczy\u0131l T\u00fcrk divan edebiyat\u0131na katk\u0131s\u0131 bulunan \u015fairlerin nerede ise hepsinde g\u00f6r\u00fclmektedir. Kad\u0131 Burhaneddin bu m\u00fc\u015fk\u00fclat\u0131n\u0131, canl\u0131 ve samimi edas\u0131 ile giderir. G\u00fcnl\u00fck konu\u015fma dilini de \u015fiirlerinde kullanmas\u0131 onun \u015fiirlerine ayr\u0131 bir \u00f6zellik verir. Edebi sanatlara, \u00f6zellikle cinasa, d\u00fc\u015fk\u00fcnd\u00fcr. Baz\u0131 \u015fiirlerinde tasavvuf izleri gayet a\u00e7\u0131kca g\u00f6r\u00fclmekle beraber Kad\u0131 Burhaneddin'i bir s\u00fbf\u00ee ve mutasavv\u0131f bir \u015fair olarak d\u00fcnya i\u015flerinden el etek \u00e7ekmi\u015f bir ki\u015fi saymak do\u011fru olmaz. Kad\u0131 Burhaneddin'in ger\u00e7ek ya\u015fam\u0131nda zevk ve safa alemleri d\u00fczenledi\u011fi bilinmektedir. Kad\u0131 Burhaneddin esas itibar\u0131 ile be\u015feri, maddi a\u015fk\u0131 i\u015flemi\u015f ve macerac\u0131, d\u00f6v\u00fc\u015fc\u00fc, sava\u015f\u00e7\u0131 hayat\u0131n\u0131n ve ruhunun izleri \u00e7ok bariz olarak \u015fiirlerinde yans\u0131m\u0131\u015ft\u0131r.Do\u011fayla ilgili tasvirleri \u00e7ok g\u00fczel yapm\u0131\u015ft\u0131r. Genellikle hayat\u0131n\u0131 anlatm\u0131\u015ft\u0131r. <br \/>\n<br \/>\n\n \n Eserleri <br \/>\n\nDivan: Bu divan\u0131n \u00e7ok b\u00fcy\u00fck bir b\u00f6l\u00fcm\u00fc gazellerden olu\u015fmaktad\u0131r. 14. ve 15. y\u00fczy\u0131lda yaz\u0131lm\u0131\u015f en b\u00fcy\u00fck ve en hacimli divand\u0131r. Klasik divan tertibine g\u00f6re d\u00fczenlenmemi\u015f olan Divan'da, \u00f6nce gazeller sonra rubailer ve tuyu\u011flar s\u0131ralanm\u0131\u015ft\u0131r. T\u00fcrk \u015fiirinde bu \u015fekilde hacimli bir divan ancak 16. y\u00fczy\u0131lda Zati ile g\u00f6r\u00fclecektir.\r<br\/>\r<br\/>\u0130ksir\u00fc's-Sa'adat fi-Esrari'I-\u0130badat: Dini bir i\u00e7eri\u011fe sahiptir, Arap\u00e7ad\u0131r ve mensurdur.\r<br\/>\r<br\/>Tercihu't-Tavzih: Dini bir i\u00e7eri\u011fe sahiptir Arap\u00e7ad\u0131r ve mensurdur. \n \n"
}