{
    "Adi": "Ahi",
    "dogumTarihi": "1473 - 1517\n",
    "sairHayati": "\n\n\nDivan \u015fairi. Ni\u011fbolu'da Tirsinik'te do\u011fdu. \u015eeydi Hoca ile Melek Kad\u0131n'\u0131n o\u011fludur. As\u0131l ad\u0131 Hasan olup daha \u00e7ok Benli Hasan lakab\u0131yla tan\u0131nm\u0131\u015ft\u0131r. Sessiz tabiat\u0131 y\u00fcz\u00fcnden Dilsiz D\u00e2ni\u015fmend olarak da an\u0131lm\u0131\u015ft\u0131r. Zengin bir t\u00fcccar olan babas\u0131n\u0131n \u00f6l\u00fcm\u00fc \u00fczerine onun yolunu tutarak ticarete ba\u015flad\u0131ysa da annesinin yeniden evlenmesine g\u00fccendi ve vatan\u0131n\u0131 terkedip \u0130stanbul'a gitti. \u0130leri bir ya\u015fta olmas\u0131na ra\u011fmen tahsile ba\u015flad\u0131, k\u0131rk ya\u015flar\u0131nda Kara B\u00e2lfden m\u00fcl\u00e2z\u0131m oldu. Bu arada \u015fiir ve nesirleriyle ad\u0131n\u0131 duyurmaya ba\u015flad\u0131. Rivayete g\u00f6re, Yavuz Sultan Selim \u015fiirlerini g\u00f6r\u00fcp be\u011fenince kendisiyle ilgilenilmesini istedi. Bunun \u00fczerine Kazasker Kemalpa\u015faz\u00e2de Bursa'daki Bayezid Pa\u015fa Medresesi m\u00fcderrisli\u011fine tayinini teklif etti. Ancak \u00c2h\u00ee, \u00e7evresinin telkinlerine kap\u0131larak bu vazifeyi k\u00fc\u00e7\u00fcmsedi ve kabul etmedi. \u0130lgisianin k\u00f6t\u00fcye kullan\u0131lmas\u0131na k\u0131zan padi\u015fah, ona yeni bir g\u00f6rev verilmesini istemedi. Uzunca bir s\u00fcre sonra Karaferye Medresesi'ne m\u00fcderris tayin edildi. Bu s\u0131rada Manast\u0131r'da. \u015fair H\u00e2ver\u00ee'nin k\u0131z karde\u015fiyle evlendi ve \u00e7ok ge\u00e7meden Karaferye'de \u00f6ld\u00fc.<br\/><br\/>\u00c2h\u00ee'nin hayat\u0131nda g\u00f6r\u00fclen d\u00fczensizlikler eserlerine de yans\u0131m\u0131\u015ft\u0131r. \u0130lk eseri. H\u00fcsrev-\u00fc \u015e\u00eer\u00een ad\u0131yla an\u0131lan Hikyet-i \u015e\u00eer\u00een-\u00fc Perv\u00eez ve Riv\u00e2yet-i G\u00fclg\u00fbn-u \u015eebd\u00eez mesnevisidir. Ancak Ahi'nin b\u00f6yle bir eser yazmaya ba\u015flad\u0131\u011f\u0131n\u0131 duyan Nak\u015fi \u015feyhi Mahmud Efendi, H\u00fcsrev'in ate\u015fe tapan ve Hz. Peygamberin mekatubunu y\u0131rtan bir h\u00fck\u00fcmdar olmas\u0131 sebebiyle \u00f6v\u00fclmesinin caiz olmayaca\u011f\u0131n\u0131 \u00f6ne s\u00fcrerek \u015fairi uyard\u0131 ve onu eseri tamamlamaktan vazge\u00e7irdi. Daha sonra Karaferye'de m\u00fcderrisken Fen\u00e2r\u00eez\u00e2de Muhyiddin Mehmed \u015eah \u00c7elebi'nin te\u015favikiyle. Anadolu sahas\u0131nda t\u00fcr\u00fcn\u00fcn en g\u00fczel \u00f6rne\u011fi olarak kabul edilen H\u00fcsn \u00fc Dil mesnevisine ba\u015flad\u0131. Fakat bu eserini de tamamlayamadan \u00f6ld\u00fc.<br\/><br\/>Kaynaklar, \u00c2h\u00ee'yi devrinin iyi \u015fairleri aras\u0131nda kabul ederler. \u00d6zellikle Fett\u00e2h-\u0131 N\u00ee\u015f\u00e2b\u00fbr\u00ee'nin (\u00f6. 853\/1449)    ayn\u0131 addaki eserinin terc\u00fcmesi olan H\u00fcsn\u00fc Dil, \u00c2l\u00ee'nin bildirdi\u011fine g\u00f6re L\u00e2rnifnin eserine \u00fcst\u00fcn tutulmu\u015ftur. \u00c2h\u00ee, daha \u00e7ok mesanevi \u015fairi olarak tan\u0131nm\u0131\u015f ve mesnevileri di\u011fer \u015fiirlerine tercih edilmi\u015ftir. Yak\u0131n dostu olan Bursal\u0131 \u015fair Celfl\u00ee ile birlikte d\u00f6neminin en \u00fcnl\u00fc har\u00e2b\u00e2t\u00ee \u015fiirler n\u00e2z\u0131m\u0131d\u0131r. Arkada\u015flar\u0131 aras\u0131nda Vasf\u00ee, Revaani, Mes\u00eeh\u00ee, Sem'\u00ee. Z\u00e2ti ve Cel\u00eel\u00ee gibi devrin \u00fcnl\u00fc \u015fairlerini saymak m\u00fcmk\u00fcnd\u00fcr.<br\/><br\/>Eksik bir n\u00fcshas\u0131 \u0130stanbul \u00dcniversitesi K\u00fct\u00fcphanesinde bulunan divan\u0131 hen\u00fcz yay\u0131mlanmam\u0131\u015ft\u0131r. H\u00fcsn\u00fc Dil ise \u00c7aylak Tevfik taraf\u0131ndan ne\u015fredilmi\u015ftir. Lat\u00eefi\u2019nin, \u015eeyhrye nazire olarak yaz\u0131ld\u0131\u011f\u0131n\u0131 ve baz\u0131 b\u00f6l\u00fcmlerinin \u015fair taraf\u0131ndan daha sonra kaleme al\u0131nan H\u00fcsn\u00fc DU'de kullan\u0131ld\u0131\u011f\u0131n\u0131 s\u00f6yledi\u011fi H\u00fcsrev\u00fc \u015e\u00eerin'in bug\u00fcn bilinen herhangi bir n\u00fcshas\u0131 yoktur. <br \/>\n<br \/>\n\n \n"
}