{
    "Adi": "Hekimhanl\u0131 Esir&#238;",
    "dogumTarihi": "1843 - 1913\n",
    "sairHayati": "\n\n \n\nEsir\u00ee 1843 Y\u0131l\u0131nda Malatya\u2019n\u0131n Hekimhan il\u00e7esine ba\u011fl\u0131 G\u00fcven\u00e7 k\u00f6y\u00fcnde, ailenin \u00fc\u00e7\u00fcnc\u00fc \u00e7ocu\u011fu olarak d\u00fcnyaya geldi. Babas\u0131n\u0131n ad\u0131 Kas\u0131m A\u011fa, kendi ad\u0131 Mehmet'tir. Babas\u0131 Hekimhan'\u0131n Hasan\u00e7elebi buca\u011f\u0131na ba\u011fl\u0131 Basak k\u00f6y\u00fc halk\u0131ndan olup 18. y\u00fczy\u0131lda y\u00f6renin en \u00fcnl\u00fc a\u015f\u0131klar\u0131ndan biri olarak bilinen Babo\u011f Dede'nin d\u00f6rd\u00fcnc\u00fc o\u011fludur. Kas\u0131m A\u011fa, Babo\u011f Dede'nin vefat\u0131ndan sonra karde\u015flerinden ayr\u0131larak Basak k\u00f6y\u00fc yak\u0131nlar\u0131nda bulunan G\u00fcven\u00e7 k\u00f6y\u00fcne yerle\u015fti. Mehmet\u2019te bu k\u00f6yde d\u00fcnyaya geldi.<br\/><br\/>\u00c7ocuklu\u011funu akranlar\u0131 gibi k\u00f6yde \u00e7obanl\u0131k yaparak ge\u00e7iren Mehmet, bo\u015f zamanlar\u0131nda da okuma yazma \u00f6\u011frenmeye ba\u015flad\u0131. Yine bu y\u0131llarda ba\u011flama \u00e7almaya da merak sard\u0131. \u00d6nceleri dedesi A\u015f\u0131k Babo\u011f\u2019un ve y\u00f6renin di\u011fer ozanlar\u0131n\u0131n t\u00fcrk\u00fclerini \u00e7al\u0131p s\u00f6yleyen Mehmet, bir gece r\u00fcyas\u0131nda ak sakall\u0131 bir pir g\u00f6rd\u00fc. Pirin elinde bade dolu bir kase vard\u0131\u2026 \u0130\u00e7mesi i\u00e7in Mehmet\u2019e uzatt\u0131.<br\/><br\/>Hen\u00fcz 17-18 ya\u015flar\u0131nda olan Mehmet pirin elinden badeyi ald\u0131 ve i\u00e7ti. Akabinde de kan-ter i\u00e7inde garip duygularla uykudan uyand\u0131.<br\/><br\/>O geceyi bir \u015fiirinde,<br\/><br\/>\"Pir elinden dolu i\u00e7ip mest oldum<br\/>Ald\u0131m satt\u0131m her k\u0131ymetten \u00fcst oldum<br\/>M\u00fcr\u015fit meydan\u0131nda kemerbest oldum<br\/>Y\u00fcz\u00fcmde yedi hat a\u011flara d\u00fc\u015ft\u00fc\"<br\/><br\/>dizeleriyle anlatanEsir\u00ee, bir ba\u015fka \u015fiirinde; <br\/><br\/>\"A\u015f\u0131k olmay\u0131nca bade i\u00e7ilmez<br\/>Okuyup yazmazsan man\u00e2 se\u00e7ilmez<br\/>Har biten yerlerde g\u00fcl\u015fen a\u00e7\u0131lmaz<br\/>B\u00fclb\u00fcle bu nal\u00e2n efgan elverir\"<br\/><br\/>dizeleriyle de hem okur-yazar oldu\u011funu, hem de badeli \u00e2\u015f\u0131k oldu\u011funu vurgulam\u0131\u015ft\u0131r.<br\/><br\/>Mehmet o g\u00fcnden sonra kendi deyi\u015flerini s\u00f6ylemeye ba\u015flad\u0131. O d\u00f6nemdeki deyi\u015flerinde \u201c\u00c2\u015f\u0131k Mehmet\u201d mahlas\u0131n\u0131 kulland\u0131. \u015eiirlerindeki ahenkli, duru ve g\u00fc\u00e7l\u00fc anlat\u0131m, k\u0131sa bir s\u00fcrede ad\u0131n\u0131 Malatya b\u00f6lgesinde duyurmas\u0131na yetti.<br\/><br\/>20 ya\u015f\u0131na geldi\u011fi zaman art\u0131k kabu\u011funa s\u0131\u011fmaz olmu\u015ftu. G\u00fcven\u00e7 k\u00f6y\u00fc dar gelmeye ba\u015flam\u0131\u015ft\u0131. Bir g\u00fcn karde\u015flerine \"Benim \u00f6z\u00fcmde muhabbet co\u015f eyledi. Ben Hac\u0131bekta\u015f'a Feyzullah \u00c7elebi'yi ziyaretegidece\u011fim\" diyerek, k\u00f6y\u00fcnden ayr\u0131ld\u0131. Hac\u0131bekta\u015f'a var\u0131p Huzura \u00e7\u0131kt\u0131\u011f\u0131nda Feyzullah \u00c7elebi'den \u00e7al\u0131p s\u00f6ylemek i\u00e7in izin istedi. A\u015f\u0131\u011f\u0131n saz\u0131n\u0131 ve s\u00f6z\u00fcn\u00fc dinleyen Feyzullah Efendi \u00e7ok etkilendi. Bir s\u00fcre derg\u00e2hta konuk olmas\u0131n\u0131 istedi.<br\/><br\/>Hac\u0131 Bekta\u015f derg\u00e2h\u0131 d\u00f6nemin bir e\u011fitim kurumu niteli\u011findeydi. Ham gelen hizmeti \u00f6l\u00e7\u00fcs\u00fcnde pi\u015fer, olgunla\u015f\u0131r, d\u00f6nerdi. Mehmet burada dini, tasavvuf\u00ee ve manevi k\u00fclt\u00fcr almas\u0131n\u0131n yan\u0131 s\u0131ra, edeb\u00ee bilgilerini de bir hayli art\u0131rd\u0131. Arap\u00e7a ve Fars\u00e7a birikim gerektiren, divan-gazel gibi t\u00fcrlerde, aruz \u00f6l\u00e7\u00fcs\u00fcyle olgun \u015fiirler yazabilecek duruma geldi.<br\/><br\/>Mehmet derg\u00e2hta kald\u0131\u011f\u0131 s\u00fcre i\u00e7inde kendini \u00e7ok sevdirdi. Ancak k\u00f6yden ilk ayr\u0131l\u0131\u015f\u0131yd\u0131 ve yak\u0131nlar\u0131n\u0131 \u00f6zlemi\u015fti. Ayr\u0131lmak i\u00e7in destur istemek \u00fczere huzura \u00e7\u0131kt\u0131.utanga\u00e7 bir yap\u0131s\u0131 vard\u0131 ve meram\u0131n\u0131 anlatmaktan \u00e7ekiniyordu. Feyzullah \u00c7elebi \"S\u00f6yle Esir\u00ee\u2019m saklama s\u0131rr\u0131n\u0131\" deyince, k\u00f6ye d\u00f6nmek i\u00e7in izin istedi. Feyzullah \u00c7elebi\u2019nin kendine Esir\u00ee diye hitap etmesi \u00e7ok ho\u015funa gitti. O g\u00fcnden sonra \u201cEsir\u00ee\u201d mahlas\u0131n\u0131 kullanmaya ba\u015flad\u0131.<br\/><br\/>G\u00fcven\u00e7 k\u00f6y\u00fcne d\u00f6nd\u00fckten sonra evlenen Esir\u00ee, uzun y\u0131llar k\u00f6y\u00fcnde ya\u015fad\u0131. Bu d\u00f6nemde s\u0131k s\u0131k Hac\u0131bekta\u015f\u2019a ziyarete gidip geldi. Ya\u015fam\u0131n\u0131n son d\u00f6neminde ileri ya\u015f\u0131na ra\u011fmen k\u00f6y\u00fcn\u00fc terk ederek \u00e7ocuklar\u0131yla yine Hekimhan'\u0131n merkez k\u00f6ylerinden \u00c7ulhal\u0131 k\u00f6y\u00fcne yerle\u015fti. 1913 y\u0131l\u0131nda 70 ya\u015f\u0131ndayken \u00c7ulhal\u0131 k\u00f6y\u00fcnde vefat eden Esir\u00ee, bu k\u00f6yde defnedildi.<br\/><br\/>Esir\u00ee'nin \u015fiirlerinin topland\u0131\u011f\u0131 iki b\u00fcy\u00fck c\u00f6nk vard\u0131r. Bunlardan biri Hamza adl\u0131 torununda kalm\u0131\u015f, di\u011feri de 1952 y\u0131l\u0131nda Malatya\u2019n\u0131n Yaz\u0131han il\u00e7esi Karaca k\u00f6y\u00fcnden Abdurrahman \u00dcnl\u00fcer taraf\u0131ndan al\u0131n\u0131p, Ankara'da Avukat Cemal \u00d6zbey'e verilmi\u015ftir. Cemal \u00d6zbey uzun y\u0131llar saklad\u0131\u011f\u0131 bu defteri, ara\u015ft\u0131rmac\u0131 \u2013 yazar Mehmet Yard\u0131mc\u0131\u2019ya vermi\u015ftir. Bu defterde 250 \u015fiir bulunmaktad\u0131r. \u015eiirlerinin bir k\u0131sm\u0131 da ara\u015ft\u0131rmac\u0131 \u2013 yazar \u0130smail \u00d6zmen taraf\u0131ndan g\u00fcn \u0131\u015f\u0131\u011f\u0131na \u00e7\u0131kar\u0131lm\u0131\u015ft\u0131r. <br \/>\n<br \/>\n\n \n"
}